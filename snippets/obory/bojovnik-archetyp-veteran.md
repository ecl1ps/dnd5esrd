
# Veterán

***Jeskyně a draci***

Máš za sebou svoje. Možná ve velké bitvě, možná v sérii šarvátek, možná ve střetech pouličních gangů. Tak jako tak, podařilo se ti přežít. A máš z toho zkušenosti a dovednosti - jak se orientovat, jak se vyhnout zranění i jak rozdat nějakou tu slušnou ránu navíc.

## 3\. - Bez váhání

**kdykoliv**

*Dokážeš přímo v boji podpořit své spolubojovníky.*

Pokud tvůj spojenec Zasáhne nepřítele, který je v danou chvíli ve tvém Dosahu, můžeš využít své Reakce a provést proti němu Příležitostný útok s Nevýhodou.

## 3\. - Přehled o bojišti

**kdykoliv**

*V bitvě si dokážeš držet přehled o okolním dění jako nikdo jiný.*

Boj a bitva pro tebe nejsou důvodem k Nevýhodě na Vnímání a během boje můžeš provést Vnímání jako Bonusovou akci (a zhodnotit tak aktuální situaci, najít největší hrozbu, možný zdroj Výhody, dobrý kryt, spojence nebo nepřátelského velitele atp.).

## 7\. - Veteránské reflexy

**stále**

*Mnoha hrozbám se dokážeš vyhnout dřív, než si je vůbec uvědomíš.*

Díky svým zkušenostem získáš Zdatnost v Záchranných hodech na Obratnost.

## 10\. - Bitevní houževnatost

**1x mezi Odpočinky**

*Dokážeš přečkat i velmi dlouhé a vysilující bitvy.*

Mezi dvěma Odpočinky můžeš použít ještě jednou Druhý dech (dohromady dvakrát).

## 15\. - Síla jednotky

**kdykoliv**

*Jsi těžištěm sehranosti jednotky - dokážeš těžit z manévrů ostatních nebo pro ně vytvářet nové příležitosti.*

Když některý z tvých spojenců získá Výhodu proti některému z nepřátel v tvém Dosahu, můžeš využít svou Reakci a získat vůči němu také Výhodu.

Naopak pokud sám získáš ve svém Tahu Výhodu proti některému protivníkovi, tak ji svou Bonusovou akcí můžeš dát i některému ze svých spojenců, kteří ho mají ve svém Dosahu.

## 18\. - Smrtící instinkty

**kdykoliv**

*Když se ti nabídne nečekaná příležitost, zužitkuješ ji do poslední kapky krve.*

Když Zasáhneš Příležitostným útokem, považuje se tvůj Zásah automaticky za Kritický.
