# Gorgon
  
Málokdo z těch, kdo se střetli s gorgonem, přežil, aby o něm vyprávěl. Jeho tělo je pokryto železnými pláty a jeho nozdry vyfukují zelené výpary.
  
***Hrůzostrašná stavba.*** Gorgonovy železné pláty se různí od ocelově černých po leskle stříbrné, ale tato přirozená zbroj mu nijak nebrání v pohybu a pohyblivosti. Zbroj promazávají jeho tělní oleje. Nemocný nebo nečinný gorgon rezaví a narůstají na něm houby či prašivina. Když se rezavý gorgon pohybuje, jeho pláty skřípou, jak se o sebe dřou.
  
***Obludný predátor.*** Když gorgon spatří potenciální kořist, vyrazí s šeredným rykem kovu na kov. Když gorgon zasáhne, udeří do nepřítele, povalí ho a pak ho svými krutými kopyty rozdupe. Když čelí několika nepřátelům, vydechne své smrtící výpary, jimiž tvory zkamení. Když mu vyhládne, rozbije svou zkamenělou kořist na suť a pomocí svých silných zubů rozemele kámen na prach, který mu poskytuje výživu. Propletená síť vydusaných stop a rozštípaných stromů, jež obklopují gorgonovo doupě, je posypaná nedojedenými kousky jeho rozdrcených nepřátel.

<Monster 
    title="Gorgon"
    subtitle="Velká obluda, bez přesvědčení"
    armor-class="19 (přirozená zbroj)"
    hit-points="114 (12k10 + 48)"
    speed="8 sáhů"
    str="20 (+5)"
    dex="11 (+0)"
    con="18 (+4)"
    int="2 (-4)"
    wis="12 (+1)"
    cha="7 (-2)"
    skills="Vnímání +4"
    condition-immunities="otrávený"
    senses="vidění ve tmě 12 sáhů, pasivní Vnímání 14"
    languages="—"
    challenge="5 (1 800 ZK)"
    >
    
***Zadupávací zteč.*** Pohne-li se gorgon aspoň 4 sáhy přímo k cíli a pak ho zasáhne trknutím ve stejném tahu, cíl musí uspět v záchranném hodu na Sílu se SO 16, jinak je sražen k zemi. Je-li cíl sražen k zemi, gorgon na něj může jednou zaútočit kopyty jako bonusovou akci.
  
###### Akce
  
***Trknutí.*** *Útok na blízko zbraní:* +8 k zásahu, dosah 1 sáh, jeden cíl. *Zásah:* Bodné zranění 18 (2k12 + 5).
  
***Kopyta.*** *Útok na blízko zbraní:* +8 k zásahu, dosah 1 sáh, jeden cíl. *Zásah:* Drtivé zranění 16 (2k10 + 5).
  
***Zkameňující dech (obnovení 5 – 6).*** Gorgon vydechne zkameňující plyn v kuželu 6 sáhů. Každý tvor v této oblasti musí uspět v záchranném hodu na Odolnost se SO 13. Když cíl neuspěje, začne kamenět a je zadržený. Zadržený cíl musí záchranný hod zopakovat na konci svého příštího tahu. Při úspěchu účinek pro cíl skončí. Když cíl neuspěje, zkamení, dokud není osvobozen pomocí kouzla *mocné navrácení* nebo jiné magie.

</Monster>  
