# Blekotající tlamáč
  
Ze všech hrůz vytvořených černou magií patří blekotající tlamáči k těm nejšpatnějším a nejzvrácenějším. Tento tvor je složeninou očí, tlam a rozteklé hmoty z jeho bývalých obětí. Tyto oběti, dohnané k šílenství ze zničení svých těl a pohlcení do tlamáče, blekotají nesouvislé, zmatené hlouposti a snaží se sežrat všechno v dosahu.
  
***Améboidní forma.*** Tělo blekotajícího tlamáče je beztvará masa tlam a očí, které se ženou dál přetékáním: několik tlam se upne k zemi a přes ně se přetáhne zbylá masa. I když se pohybuje pomalu, umí snadno plavat ve vodě, bahně a tekutém písku.
  
***Tlamy šílenství.*** Když blekotající tlamáč vycítí kořist, jeho tlamy začnou mumlat a švitořit, každá odlišným hlasem: hlubokým či ječivým, kvílivým či skučícím, křičícím v agónii nebo extázi. Tímto kakofonickým blekotáním zdolává smysly každého tvora, který ho slyší, přičemž většina s hrůzou prchne. Jiné přepadne šílenství nebo stojí jak zařezaní, fixovaní hrůzným tvorem, který se valí je sežrat.
  
***Všepožírající.*** Blekotající tlamáč má touhu sežrat každého tvora, na kterého dosáhne. Přelévá se přes oběti, které jsou ohromené jeho šíleným chvástáním. Jeho četné hlasy dočasně utichnou, když hryže a polyká živé maso. Nestvůra taví kámen, kterého se dotkne, čímž brání tvorům, jež překonají jeho blekotání a pokusí se utéct.
  
Blekotající tlamáč nenechá po oběti žádné zbytky. A když sežere poslední část těla oběti, její oči a pusa probublají k povrchu a přidají se ke sboru utrápeného blekotání, které přivítá další jídlo nestvůry.
  
<Monster 
    title="Blekotající tlamáč"
    subtitle="Střední zrůda, neutrální"
    armor-class="9"
    hit-points="67 (9k8 + 27)"
    speed="2 sáhy, plavání 2 sáhy"
    str="10 (+0)"
    dex="8 (-1)"
    con="16 (+3)"
    int="3 (-4)"
    wis="10 (+0)"
    cha="6 (-2)"
    condition-immunities="ležící"
    senses="vidění ve tmě 12 sáhů, pasivní Vnímání 10"
    languages="—"
    challenge="2 (450 ZK)"
    >
 
***Zrůdná zem.*** Zem v okruhu 2 sáhy kolem tlamáče je těstovitý těžký terén. Každý tvor, který začne svůj tah v této oblasti, musí uspět v záchranném hodu na Sílu se SO 10, jinak jeho rychlost klesne na 0 do začátku jeho příštího tahu.
  
***Blekotání.*** Tlamáč nesouvisle blábolí, zatímco vidí nějakéhoho tvora a není neschopný. Každý tvor, který začne svůj tah do 4 sáhů od tlamáče a slyší ho, musí uspět v záchranném hodu na Moudrost se SO 10. Když tvor neuspěje, nemůže provádět reakce do začátku svého příštího tahu a hodem k8 určí, co bude dělat během svého tahu. 1 až 4, tvor neudělá nic. 5 či 6, tvor neprovede akci ani bonusovu akci a použije veškerý svůj pohyb k pohybu náhodně určeným směrem. 7 či 8, Tvor zaútočí na blízko proti náhodně určenému tvorovi ve svém dosahu, nebo neudělá nic, pokud nemůže provést takový útok.
  
###### Akce
  
***Vícenásobný útok.*** Blekotající tlamáč zaútočí jednou kousnutím a, pokud může, použije svůj Oslepující plivanec.
  
***Kousnutí.*** *Útok na blízko zbraní:* +2 k zásahu, dosah 1 sáh, jeden tvor. *Zásah:* Bodné zranění 17 (5k6). Je-li cíl Střední či menší, musí uspět v záchranném hodu na Sílu se SO 10, jinak je sražen k zemi. Pokud toto zranění zabije cíl, tlamáč ho pohltí do sebe.
  
***Oslepující plivanec (obnovení 5 – 6).*** Tlamáč plivne kapku chemikálie do bodu, který vidí do 3 sáhů od sebe. Kapka při dopadu vybuchne oslnivým zábleskem světa. Každý tvor do 1 sáhu od záblesku musí uspět v záchranném hodu na Obratnost se SO 13, jinak oslepne do konce tlamáčova přštího tahu.
  
</Monster>
