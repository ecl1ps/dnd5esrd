# Ent
  
Entové jsou probuzené stromy, jež přebývají v prastarých hvozdech. I když si entové raději krátí dny, měsíce a roky v tichém rozjímání, sveřepě ochraňují svá zalesněná území před vnějšími hrozbami.
  
***Probuzení spícího stromu.*** Strom, který je předurčený stát se entem, medituje dlouhé koloběhy ročních dob a žije normálně po desítky nebo stovky let, než si uvědomí svůj potenciál. Stromy se probudí jen za zvláštních okolností na místech nasáklých přírodní magií. Entové a mocní druidové umí vycítit, že strom má v sobě potenciál a chrání takové stromy v tajných hájích, když se přibližuje okamžik jejich probuzení. Během dlouhého procesu probouzení strom získá rysy 
  
obličeje v kůře, rozdělení ve spodku kmene jako nohy a dlouhé větve ohnuté dolů jak ruce. Když je připravený, vytáhne své nohy ze svírající země a přidá se ke svým druhům k ochranně svého lesního domova.
  
***Legendární strážci.*** Poté, co se ent probudí, pokračuje v růstu úplně stejně, jako když byl stromem. Entové stvoření z nejmohutnějších stromů mohou vyrůst do velkých rozměrů, zatímco rozvíjí svou přirozenou magickou schopnost na rostlinách a zvířatech. Takoví entové mohou oživovat rostliny a používat je k chycení a polapení vetřelců. Mohou přivolávat divoké tvory, aby jim pomohli, nebo doručovat zprávy na dlouhé vzdálenosti.
  
***Ochránci divočiny.*** Dokonce i po probuzení ent tráví mnoho svého času žitím jako strom. Když je zakořeněný na místě, zůstává si vědom svého okolí a umí vnímat účinky událostí, které se dějí míle daleko, na základě nepatrných změn v jeho okolí.
  
Dřevorubci, kteří se vyhýbají těžení zdravých živých stromů, a lovci, kteří si berou jen tolik, kolik potřebují ze štědrosti pralesa, patrně nevyprovokují entův hněv. Tvorové, kteří zachází neopatrně s ohněm, ti, kteří tráví jedem hvozd, a ti, kteří ničí velké stromy, zejména ty blízko probuzeného enta, poznají entův hněv.
  
<Monster 
    title="Ent"
    subtitle="Obrovská rostlina, chaotické dobro"
    armor-class="16 (přirozená zbroj)"
    hit-points="138 (12k12 + 60)"
    speed="6 sáhů"
    str="23 (+6)"
    dex="8 (-1)"
    con="21 (+5)"
    int="12 (+1)"
    wis="16 (+3)"
    cha="12 (+1)"
    damage-vulnerabilities="ohnivá"
    damage-resistances="bodná, drtivá"
    senses="pasivní Vnímání 13"
    languages="druidština, elfština, obecná řeč, sylvánština"
    challenge="9 (5 000 ZK)"
    >
    
***Falešný vzhled.*** Dokud ent zůstává nehybný, je k nerozeznání od normálního stromu.
  
***Obléhací nestvůra.*** Ent způsobuje předmětům a budovám dvojnásobné poškození.
  
###### Akce
  
***Vícenásobný útok.*** Ent zaútočí dvakrát bouchnutím.
  
***Bouchnutí.*** *Útok na blízko zbraní:* +10 k zásahu, dosah 1 sáh, jeden cíl. *Zásah:* Drtivé zranění 16 (3k6 + 6).
  
***Balvan.*** *Útok na dálku zbraní:* +10 k zásahu, dostřel 12/36 sáhů, jeden cíl. *Zásah:* Drtivé zranění 28 (4k10 + 6).
  
***Oživení stromů (1/den).*** Ent magicky oživí jeden či dva stromy, které vidí do 12 sáhů od sebe. Tyto stromy mají stejné statistiky jako ent, kromě hodnot Inteligence a Charismatu, jež mají 1, nemohou mluvit a jejich jediná možnost akce je Bouchnutí. Oživený strom jedná jako entův spojenec. Strom vydrží oživený 1 den, či dokud nezemře; nebo dokud ent nezemře či se nevzdálí dál než 24 sáhů o stromu; nebo dokud ho ent pomocí bonusové akce nepromění zpět na neživý strom. Strom pak znovu zakoření, je-li to možné.

</Monster>
