# Galeb dur
  
Galeb dur je balvanovitý tvor s podsaditými přívěsky, které fungují jako ruce a nohy. Má schopnost oživovat skály a balvany kolem sebe, a proto na něj lze obvykle narazit ve skalnatém terénu.
  
Mocná magie umožňuje sesilateli kouzel přivolat galeb dura ze Zemní sféry. Někteří galeb durové se tvoří i přirozeně na místech dotčených touto sférou. Galeb dur je obdařen vyšší inteligencí než většina elementálů, která mu umožňuje lépe vyhodnocovat hrozby a komunikovat s tvory, jež vchází do jeho střežené oblasti.
  
***Kamenný strážce.*** Galeb dur nestárne, ani nepotřebuje výživu, což z něj dělá vynikající stráž. Mocný druid může pověřit galeb dura ochranou kamenného kruhu nebo posvátného vrcholu kopce. Jiný galeb dur může být stvořen, aby strážil podzemní hrobku nebo kouzelníkovu věž. Když galeb dur chce, může změnit svůj vzhled, aby vypadal jako obyčejný balvan, a vydržet roky zcela bez hnutí.
  
Galeb dur je trvale svázán s Materiální sférou, takže když umře, nenavrátí se do Zemní sféry. Má vynikající paměť a milerád se podělí o informace vztahující se k jeho prostředí s tvory, které nepovažuje za hrozbu.
  
***Kamenné spojení.*** Galeb dur umí splynout se zemí kolem něj, což mu umožňuje vštípit okolním skalám a balvanům zdání života. Galeb dur používá oživlé balvany k zastrašení vetřelců a ochraně toho, co byl pověřen chránit. Když se potřebuje přiblížit k vetřelcům, přitiskne své končetiny k tělu a zuřivým tempem se valí dopředu.

<Monster 
    title="Galeb dur"
    subtitle="Střední elementál, neutrální"
    armor-class="16 (přirozená zbroj)"
    hit-points="85 (9k8 + 45)"
    speed="3 sáhy (6 sáhů, když se valí, 12 sáhů, když se valí ze svahu)"
    str="20 (+5)"
    dex="14 (+2)"
    con="20 (+5)"
    int="11 (+0)"
    wis="12 (+1)"
    cha="11 (+0)"
    damage-resistances="bodná, drtivá a sečná z nemagických útoků"
    damage-immunities="jedová"
    condition-immunities="otrávený, paralyzovaný, únava, zkamenělý"
    senses="vidění ve tmě 12 sáhů, citlivost na otřesy 12 sáhů, pasivní Vnímání 11"
    languages="terranština"
    challenge="6 (2 300 ZK)"
    >

***Falešný vzhled.*** Dokud galeb dur zůstává nehybný, je k nerozeznání od normálního balvanu.
  
***Valivá zteč.*** Pokud se galeb dur válí aspoň o 4 sáhy přímo k cíli a pak ho ve stejném tahu zasáhne bouchnutím, cíl utrpí dodatečné drtivé zranění 7 (2k6). Je-li cílem tvor, musí uspět v záchranném hodu na Sílu se SO 16, jinak je sražen k zemi.
  
###### Akce
  
***Bouchnutí.*** *Útok na blízko zbraní:* +8 k zásahu, dosah 1 sáh, jeden cíl. *Zásah:* Drtivé zranění 12 (2k6 + 5).
  
***Oživení balvanů (1/den).*** Galeb dur magicky oživí až dva balvany, které vidí do 12 sáhů od sebe. Balvan má stejné statistiky jako galeb dur, kromě hodnot Inteligence a Charismatu, jež má 1, nelze ho vystrašit ani zmámit a postrádá tuto možnost akce. Balvan vydrží oživený až 1 minutu, nebo dokud neskončí galeb durovo soustředění (jako by se soustředil na kouzlo).

</Monster>
