# Dryáda
  
Cestovatelé vstupující do hvozdu mohou letmo zahlédnout ženskou podobu mihotající se stromy. Vzduchem se nese vřelý smích, který táhne ty, kdo ho slyší, hlouběji do smaragdových stínů.
  
***Svázané se stromy.*** Mocná víla někdy váže nižší vílí duchy se stromy a přeměňuje je v dryády. Někdy se jedná o trest, když se vílí duch zamiluje do smrtelníka a tato láska je zakázaná.
  
Dryáda může vystoupit ze stromu a cestovat okolními zeměmi, ale strom zůstává jejím domovem a poutem ke světu. Dokud strom zůstává zdravý a nepoškozený, dryáda zůstává navždy mladá a svůdná. Je-li strom poškozen, dryáda trpí. Dojde-li ke zničení stromu, dryáda zešílí.
  
***Samotářské víly.*** Dryády jednají jako strážkyně svých lesních území. Jsou plaché a samotářské a vetřelce sledují ze stromů. Dryáda, jež je okouzlena krásou cizince, ho může prozkoumat blíže, možná se ho dokonce pokusí odvábit a zmámit.
  
Dryády spolupracují s ostatními lesními tvory na obraně svých hvozdů. Žijí bok po boku s jednorožci, enty a satyry, spolu s druidy, kteří sdílí oddanost dryád k lesům, jež nazývají domovem.
  
***Lesní magie.*** Dryády umí mluvit s rostlinami a zvířaty. Umí se teleportovat z jednoho stromu do druhého a odvábit vetřelce ze svých hájů. Je-li dryáda pod tlakem, umí okouzlit humanoidy svými čáry a změnit nepřátele v přátele. Dryády znají i hrstku užitečných kouzel.

<Monster 
    title="Dryáda"
    subtitle="Střední víla, neutrální"
    armor-class="11 (16 s *kůrokůží*)"
    hit-points="22 (5k8)"
    speed="6 sáhů"
    str="10 (+0)"
    dex="12 (+1)"
    con="11 (+0)"
    int="14 (+2)"
    wis="15 (+2)"
    cha="18 (+4)"
    skills="Nenápadnost +5, Vnímání +4"
    senses="vidění ve tmě 12 sáhů, pasivní Vnímání 14"
    languages="elfština, sylvánština"
    challenge="1 (200 ZK)"
    >

***Přirozené sesílání kouzel.*** Dryádina přirozená sesílací vlastnost je Charisma (SO záchrany kouzla je 14). Dryáda může přirozeně sesílat následující kouzla, jež od ní nevyžadují surovinové složky:
  
Libovolně: *druidovství*
  
3/den každé: *dobrůvka*, *zapletení*
  
1/den každé: *kůrokůže*, *projdi beze stop*, *sukovice*
  
***Magické odolání.*** Dryáda má výhodu k záchranným hodům proti kouzlům a ostatním magickým účinkům.
  
***Mluvení se zvířaty a rostlinami.*** Dryáda může komunikovat se zvířaty a rostlinami, jako by měli společný jazyk.
  
***Chůze stromy.*** Jednou za tah může dryáda použít 2 sáhy pohybu k magickému vkročení do jednoho živého stromu ve svém dosahu a vyjít z druhého živého stromu do 12 sáhů od prvního stromu, přičemž se objeví na volném místě do 1 sáhu od druhého stromu. Oba stromy musí být Velké či větší.
  
###### Akce
  
***Kyj.*** *Útok na blízko zbraní:* +2 k zásahu (+6 k zásahu se *sukovicí*), dosah 1 sáh, jeden cíl. *Zásah:* Drtivé zranění 2 (1k4), nebo drtivé zranění 8 (1k8 + 4) se *sukovicí*.
  
***Vílí zmámení.*** Dryáda zacílí jednoho humanoida či zvíře, které vidí do 6 sáhů od sebe. Pokud cíl vidí dryádu, musí uspět v záchranném hodu na Moudrost se SO 14, jinak ho dryáda magicky zmámí. Zmámený tvor považuje dryádu za důvěryhodného přítele, na kterého je třeba brát ohled a chránit ho. I když cíl není pod dryádinou kontrolou, přijímá její požadavky a činy nejpříznivějším možným způsobem.
  
Pokaždé, když dryáda nebo její spojenci nějak cíl poškodí, může cíl zopakovat záchranný hod a při úspěchu pro něj účinek skončí. Jinak účinek trvá 24 hodin, nebo dokud dryáda nezemře, není v jiné sféře existence než cíl, či neukončí účinek jako bonusovou akci. Je-li záchranný hod cíle úspěšný, bude vůči Vílímu zmámení dryády imunní 24 hodin.
  
Dryáda může mít najednou zmámeného maximálně jednoho humanoida a až tři zvířata.

</Monster>
