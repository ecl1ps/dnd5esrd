# Gnóm, hlubinný (permoník)
  
Hlubinní gnómové, nebo-li permoníci, žijí hluboko pod povrchem světa v klikatých norách a vytesaných jeskyních. Přežívají díky své nenápadnosti, chytrosti a houževnatosti. Jejich šedá kůže jim umožňuje splynout s okolním kamenným zdivem. Na svou velikost jsou také překvapivě těžcí a silní. Průměrný dospělý váží 100 až 120 liber a měří 3 stopy.
  
Typická enkláva permoníků obsahuje několik set hlubinných gnómů a je silně opevněná. Z osady vedou tajné chodby a hlubinní gnómové je používají jako evakuační trasy, když se enkláva stane cílem útoku.
  
***Tradiční role pohlaví.*** Mužští permoníci jsou holohlaví, zatímco ženy mají strunovité šedé vlasy. Ženy tradičně vedou enklávy, zatímco muži pátrají v okolí enklávy po nepřátelích a ložiscích drahých kamenů.
  
***Sběrači drahokamů***. Permoníci opatrují pěkné drahokamy, zejména rubíny, které dolují v dolech hluboko v Temných říších. Hon za drahokamy je často přivádí do konfliktu se zřícími, drowy, kuo-toy, duergary a mozkožrouty. Ze všech svých přirozených nepřátel se hlubinní gnómové nejvíc bojí a štítí vražedných, démony uctívajících drowů.
  
***Zemní přátelé.*** Hlubinní gnómové se často vyskytují ve společnosti tvorů ze Sféry zemního živlu. Někteří permoníci umí přivolávat takové tvory a zemní tvorové střeží permonické osady, zejména xornové nalákaní do služby za příslib drahokamů, kterými se živí.

<Monster 
    title="Gnóm, hlubinný (permoník)"
    subtitle="Střední humanoid (gnóm), neutrální dobro"
    armor-class="15 (drátěná košile)"
    hit-points="16 (3k6 + 6)"
    speed="4 sáhy"
    str="15 (+2)"
    dex="14 (+2)"
    con="14 (+2)"
    int="12 (+1)"
    wis="10 (+0)"
    cha="9 (-1)"
    skills="Nenápadnost +4, Pátrání +3, Vnímání +2"
    senses="vidění ve tmě 24 sáhů, pasivní Vnímání 12"
    languages="gnómština, temnobecná řeč, terranština"
    challenge="1/2 (100 ZK)"
    >
 
***Kamenné maskování.*** Gnóm má výhodu k ověřením Obratnosti (Nenápadnosti) při schovávání ve skalnatém terénu.
  
***Gnómská prohnanost.*** Gnóm má výhodu k záchranným hodům na Inteligenci, Moudrost a Charisma proti magii.
  
***Přirozené sesílání kouzel.*** Gnómova přirozená sesílací vlastnost je Inteligence (SO záchrany kouzla je 11). Umí přirozeně sesílat následující kouzla, jež od něj nevyžadují surovinové složky:
  
Libovolně: *nezjistitelnost* (jen na sebe)
  
1/den každé: *přestrojení*, *rozmazání*, *slepota nebo hluchota*
  
###### Akce
  
***Cepín.*** *Útok na blízko zbraní:* +4 k zásahu, dosah 1 sáh, jeden cíl. *Zásah:* Bodné zranění 6 (1k8 + 2).
  
***Otrávená šipka.*** *Útok na dálku zbraní:* +4 k zásahu, dostřel 6/24 sáhů, jeden tvor. *Zásah:* Bodné zranění 4 (1k4 + 2) a cíl musí uspět v záchranném hodu na Odolnost se SO 12, jinak se otráví na 1 minutu. Cíl může zopakovat záchranný hod na konci každého svého tahu a při úspěchu pro něj účinek skončí.

</Monster>
