## Kouzelník

Kouzelníci jsou mystičtí učenci a mistři magie. Jejich Kouzla vycházejí z jejich neustávajícího hlubokého studia, magických experimentů a z pochopení vesmíru a sil, které ho formují. Díky jejich vhledu a porozumění má magie Kouzelníků nejširší záběr a jsou schopni většiny toho, čeho lze magií dosáhnout. Ze stejného důvodu ale jejich magie vyžaduje nejvíce přípravy a rozmýšlení. Neustálé studium brousí jejich mysl, což z nich činí i učence v mnoha světských oborech.

Kouzelníky lze zpravidla najít ve vyšších společenských třídách ve společnosti dalších učenců, umělců nebo mistrů těch nejvznešenějších řemesel nebo na šlechtických dvorech, byť jsou i takoví, kteří dávají přednost samotě a uchylují se do venkovských sídel a magických věží. Někteří Kouzelníci se nicméně vydávají na cesty světem - ti mladší mnohdy plní úkoly pro své mistry, zatímco ti mocnější se vydávají hledat ztracené vědomosti nebo provádět náročné rituály, které nelze provést z pohodlí jejich magických knihoven.

### Tvorba Kouzelníka

Co tě přivedlo ke studiu magie? Talent, zájem nebo společenské postavení? Máš pro magii zvláštní nadání, nebo za tvou mocí stojí tvrdé studium? Zajímá tě více magie samotná a její objevování, nebo její praktické uplatnění a to, co ti může přinést? Zacházíš s kouzly opatrně?

Kdo byl tvým mistrem? Jaký máš vztah k ostatním Kouzelníkům? K jakým máš blízko a jací u tebe naopak nemají respekt? Který aspekt magie tě zajímá, ale nejde ho nalézt v pohodlí knihovny? Co jiného než magie tě přiměje vyjít do světa? Jak se díváš na ostatní učence, ať už jde o teoretické filosofy a kněží, nebo o prakticky orientované Alchymisty?

#### Výdrž

**Kostky obnovy:** 1k6 za každou Úroveň kouzelníka.

**Maximum výdrže na 1. Úrovni:** 6 + Oprava odolnosti.

**Maximum výdrže na vyšších Úrovních:** 1k6 (nebo 4) + Oprava odolnosti za každou Úroveň kouzelníka po 1. Úrovni.

#### Zdatnosti

**Zbraně:** Dýka, Hůl, Lehká kuše, Prak, Šipka.

**Záchranné hody:** Inteligence, Moudrost.

**Dovednosti:** Zvol si dvě z těchto: Historie, Lékařství, Mystika, Náboženství, Pátrání nebo Vhled.

**SO Záchrany kouzel:** 8 + tvá Oprava inteligence + tvůj Zdatnostní bonus.

#### Vybavení

Kromě vybavení daného tvým Zázemím začínáš s následující výbavou:

* **(a)** Hůl, nebo **(b)** Dýka,

* **(a)** Brašnička na suroviny, nebo **(b)** Mystický ohniskový předmět,

* **(a)** Učencův balíček, nebo **(b)** Průzkumníkův balíček,

* Kniha kouzel.

###### Tabulka Kouzelníka

||||||||| Pozice | x. | Stupně |||
| --- | --- | --- | --- | --- | --- | --- | --- | --- | --- | --- | --- | --- |
| **Úroveň** | **Zdatnostní bonus** | **Schopnosti** | **Známé triky** | **1.** | **2.** | **3.** | **4.** | **5.** | **6.** | **7.** | **8.** | **9.**|
| 1\. | +2 | Sesílání kouzel, Zotavení mystiky | 3 | 2 | — | — | — | — | — | — | — | — | 
| 2\. | +2 | Mystická tradice | 3 | 3 | — | — | — | — | — | — | — | — | 
| 3\. | +2 | — | 3 | 4 | 2 | — | — | — | — | — | — | — | 
| 4\. | +2 | Zvýšení Hodnot vlastností | 4 | 4 | 3 | — | — | — | — | — | — | — | 
| 5\. | +3 | — | 4 | 4 | 3 | 2 | — | — | — | — | — | — | 
| 6\. | +3 | Schopnost Mystické tradice | 4 | 4 | 3 | 3 | — | — | — | — | — | — | 
| 7\. | +3 | — | 4 | 4 | 3 | 3 | 1 | — | — | — | — | — | 
| 8\. | +3 | Zvýšení Hodnot vlastností | 4 | 4 | 3 | 3 | 2 | — | — | — | — | — | 
| 9\. | +4 | — | 4 | 4 | 3 | 3 | 3 | 1 | — | — | — | — | 
| 10\. | +4 | Schopnost Mystické tradice | 5 | 4 | 3 | 3 | 3 | 2 | — | — | — | — | 
| 11\. | +4 | — | 5 | 4 | 3 | 3 | 3 | 2 | 1 | — | — | — | 
| 12\. | +4 | Zvýšení Hodnot vlastností | 5 | 4 | 3 | 3 | 3 | 2 | 1 | — | — | — | 
| 13\. | +5 | — | 5 | 4 | 3 | 3 | 3 | 2 | 1 | 1 | — | — | 
| 14\. | +5 | Schopnost Mystické tradice | 5 | 4 | 3 | 3 | 3 | 2 | 1 | 1 | — | — | 
| 15\. | +5 | — | 5 | 4 | 3 | 3 | 3 | 2 | 1 | 1 | 1 | — | 
| 16\. | +5 | Zvýšení Hodnot vlastností | 5 | 4 | 3 | 3 | 3 | 2 | 1 | 1 | 1 | — |   
| 17\. | +6 | — | 5 | 4 | 3 | 3 | 3 | 2 | 1 | 1 | 1 | 1 | 
| 18\. | +6 | Mistr kouzel | 5 | 4 | 3 | 3 | 3 | 3 | 1 | 1 | 1 | 1 | 
| 19\. | +6 | Zvýšení Hodnot vlastností | 5 | 4 | 3 | 3 | 3 | 3 | 2 | 1 | 1 | 1 | 
| 20\. | +6 | Typická kouzla | 5 | 4 | 3 | 3 | 3 | 3 | 2 | 2 | 1 | 1 | 

### Schopnosti Kouzelníka 

#### 1. - Sesílání kouzel

**kdykoliv, speciální**

*Tvé hluboké znalosti metafyziky a magické tapiserie světa ti umožňují rozplétat a spřádat její jednotlivá vlákna a utvářet je do podoby kouzel.*

Základy pravidel pro Sesílání kouzel jsme uvedli už ve 2. kapitole. Kompletní pravidla pro Sesílání kouzel jsou v 10. kapitole, kde najdeš i seznam Kouzelnických kouzel.

Tabulka Kouzelníka ukazuje počet Kouzelnických triků, které Znáš, a počet Pozic kouzel daného Stupně, které máš k dispozici a které si obnovíš na konci každého Dlouhého odpočinku. Když získáš Úroveň v Povolání kouzelníka, můžeš vyměnit jeden Kouzelnický trik, který ovládáš, za jiný Kouzelnický trik.

**Známá kouzla:** Všechna svá Známá kouzla máš zapsána ve své Knize kouzel. Na 1. Úrovni Znáš 6 Kouzel 1. Stupně. Pokaždé, když získáš Úroveň kouzelníka, se Naučíš (tedy zapíšeš si do své Knihy kouzel) další 2 Kouzelnická kouzla, která dokážeš Seslat (máš Pozici potřebného Stupně).

Kromě toho se na svých dobrodružstvích můžeš naučit i mnoho dalších Kouzel - stačí, když je najdeš (např. na Svitku nebo v cizí Knize kouzel) a opíšeš si je do své Knihy kouzel. Opsání Kouzla vyžaduje dvě hodiny a 50 zl za každý Stupeň kouzla - čas zahrnuje i rozluštění osobitého zápisu autora a tvé nastudování onoho Kouzla a peníze vyjadřují především hodnotu vzácných inkoustů, které jsou k zápisu potřeba, a Suroviny, které spotřebuješ při experimentování s formou nového Kouzla. Triky takto opsat nelze.

**Kniha kouzel:** Kniha kouzel může mít mnoho podob od zdobeného grimoáru s listy z jemné kůže po zmuchlaný sešit svázaných papírů. Pokud o svou Knihu kouzel přijdeš, ztratíš i svá Známá kouzla - Kouzla, která máš Připravená, ti zůstanou v paměti a můžeš je opsat do nové Knihy kouzel. Většina Kouzelníků má z tohoto důvodu minimálně jednu záložní Knihu kouzel. Přepsání Kouzla, které už Znáš, do další Knihy (nebo Svitku atp.) trvá jednu hodinu a stojí 10 zl za každý Stupeň kouzla.

**Připravená Kouzla:** Ze svých Známých kouzel si na konci každého Dlouhého odpočinku můžeš Připravit tolik Kouzelnických kouzel, kolik je tvá Úroveň kouzelníka + tvá Oprava inteligence (minimálně 1). Musí jít o Kouzla, pro která máš Pozici potřebného Stupně. To jsou Kouzla, která můžeš v průběhu dne skutečně Sesílat.

**Sesílací vlastnost** pro tvá Kouzelnická kouzla je tvá Inteligence, protože tvá magie vychází ze studia a naučených a zapamatovaných znalostí.

**Tvůj SO Záchrany kouzla** = 8 + tvá Oprava inteligence + tvůj Zdatnostní bonus.

**Tvůj Bonus k Útoku kouzlem** = tvá Oprava inteligence + tvůj Zdatnostní bonus.

**Sesílací ohniskový předmět:** Pro svá Kouzelnická kouzla můžeš jako Ohniskový předmět použít Mystický ohniskový předmět (např. Hůlku, Hůl, Krystal nebo Křišťálovou kouli).

**Rituální sesílání:** Kouzelnické kouzlo, které máš zapsané ve své Knize kouzel a které má uvedenou možnost Rituálního sesílání, můžeš Seslat jako Rituál (nemusíš ho mít Připravené, stačí, že jej Znáš). Rituální seslání trvá o 10 minut déle, ale nestojí utracení Pozice kouzla (nicméně nemůžeš jej takto Seslat z vyšší Pozice, než je nejnižší Pozice potřebná pro Seslání tohoto Kouzla).

#### 1. - Zotavení mystiky

**1x denně, při Krátkém odpočinku**

*Krátkým intenzivním studiem dokážeš obnovit své duševní síly.*

Můžeš si obnovit utracené Pozice kouzel v celkové hodnotě (součtu Stupňů) menší nebo rovné polovině tvé Úrovně kouzelníka (zaokrouhlené nahoru). Obnovené Pozice můžou být nanejvýš 5. Stupně.

#### 2., 6., 10., 14. - Mystická tradice

**stále**

*Stejně jako každý učenec, i ty své studium zaměřuješ na konkrétní oblast zkoumání a užití.*

Oblasti bádání a uplatnění, kterým se Kouzelníci věnují, jsou označovány jako Mystické tradice. Na 2\. Úrovni si zvolíš svou Mystickou tradici a získáš její první schopnost - další schopnosti své Tradice pak získáš na 6., 10. a 14. Úrovni.

Níže najdeš popisy akademicky zaměřené Školy svitků, dobrodružných Průzkumníků a tajemných Psychických mágů.

<Card header="Mystické tradice v 5E">

V Základní knize 5E dále najdeš po jedné Tradici pro každou Školu kouzel: **Iluze**, **Nekromancie**, **Očarování**, **Transmutace**, **Věštění**, **Vyvolávání**, **Vymítání** a **Zaklínání**. (Detaily ke každé Škole kouzel se dočteš v 10. kapitole.) V Xethově průvodci je popsána Tradice **Válečné magie** a v Tanyině hrnci je uvedena šermířská Tradice **Tance čepelí** a na knihy orientovaná akademická Tradice **Řádu písařů**.

</Card>

#### 4., 8., 12., 16., 19. - Zvýšení Hodnot vlastností

**stále**

Můžeš si zvýšit Hodnotu jedné Vlastnosti o +2, nebo Hodnoty dvou Vlastností o +1. Žádnou Vlastnost si takto nemůžeš zvýšit na víc než na 20.

Místo zvýšení Hodnot vlastností si můžeš vzít Odbornost (pokud na ně hrajete). Navíc si vždy můžeš změnit Zdatnost z jedné Dovednosti na jinou a z jedněch Pomůcek na jiné, případně si změnit jeden jazyk, který znáš, za jiný.

#### 18. - Mistr kouzel

**kdykoliv**

*Tvá oblíbená Kouzla se pro tebe stanou tak samozřejmá, že je dokážeš Seslat zcela bezděčně.*

Zvol jedno tobě Známé kouzlo 1. Stupně a jedno tobě Známé kouzlo až 2. Stupně. Když máš tato Kouzla Připravená, můžeš je Sesílat na jejich nejnižším možném Stupni bez utracení Pozice kouzel.

Během 8 hodin studia můžeš vyměnit jedno nebo obě tato Kouzla za jiná, pokud dodržíš výše uvedené podmínky.

#### 20. - Typická kouzla

**1x mezi Odpočinky pro každé Typické kouzlo**

*Tvá Typická kouzla ti doslova přejdou do krve.*

Zvol si dvě svá Známá kouzla až 3. Stupně. Tato Kouzla máš vždy Připravená, aniž by se počítala do počtu tvých Připravených kouzel, a každé z nich můžeš Seslat jednou mezi Odpočinky jako Kouzlo 3\. Stupně bez utracení Pozice kouzel.

### Mistr svitků

Tvému mistrovství písma a znalosti run a magických symbolů se vyrovná jen málokdo. Avšak není to vše jen teorie - v tvých rukou je pero doslova mocnější meče. Prastaré grimoáry jsou studnicí tvého poznání a moci a Svitky jsou tvou zbraní, zbrojí a štítem.

#### 2. - Svitkový adept

**kdykoliv**

*Dokážeš nasytit Svitek vlastní mocí a tím jej uchránit pro další použití.*

Při kouzlení z Kouzelného svitku se můžeš pokusit místo spotřebování Svitku utratit svou Pozici kouzel stejného nebo vyššího Stupně, než je Stupeň svitku. Když uspěješ v hodu na Inteligenci, v němž máš Zdatnost, se SO 10 + Stupeň svitku, tak utratíš svou Pozici a Svitek zůstane zachován. Při selhání je Svitek spotřebován, ale tvá Pozice kouzel zůstane neutracena.

#### 2., 6. - Písař svitků

**při Krátkém odpočinku, Zotavení mystiky**

*Psané Svitky se pro tebe staly tvou druhou pamětí.*

Během Zotavení mystiky můžeš namísto obnovy své Pozice kouzel vytvořit Dočasné kouzelné svitky. Můžeš do nich uložit kouzla se stejným Stupněm, jaký by měly tvé obnovované Pozice kouzel. Triky se v tomto jednom případě počítají za 1. Stupeň. Pokud kouzlo obsahuje Surovinovou složku, musíš ji poskytnout při tvorbě Svitku.

V jednu chvíli můžeš mít vyrobených pouze tolik Svitků, kolik je hodnota tvého Zotavení mystiky. Pokud ti je některý Svitek odcizen nebo jej někomu předáš, ztratí svou moc za 1k4 dní.

Od 6. Úrovně můžeš jednou mezi Dlouhými odpočinky vytvořit jeden Dočasný svitek, který nesnižuje tvé Zotavení mystiky. Takový Svitek může nést kouzlo maximálně polovičního Stupně (zaokrouhleno nahoru), než je tvá nejvyšší Pozice kouzla.

#### 6., 11. - Srozumitelný zápis

**kdykoliv**

*Tvůj zápis Kouzelných svitků dokážou přečíst i méně sečtělí Sesilatelé - nebo dokonce úplní laici.*

Když vytváříš Svitek, můžeš ho napsat tak, aby ho mohl použít kdokoliv, nejen jiní Kouzelníci popř. jiní Kouzla znalí Sesilatelé. Svitek může jako Akci použít kdokoliv, kdo umí číst a psát.

Čtenář Svitku použije pro vyhodnocení tvou Hodnotu inteligence jako Sesílací vlastnost, ale všechny ostatní parametry Kouzla (Cíle, rozsah atp.) určí sám při Seslání. Pokud Kouzlo vyžaduje Soustředění, pak se na něj musí Soustředit Čtenář Svitku.

Od 11. Úrovně dokážeš přimět magii Svitku, aby se sama prodrala očima tvora, který ho chce použít. Tebou napsaný Svitek dokáže přečíst jakýkoliv inteligentní tvor, i když sám neumí číst a psát nebo na Svitek nevidí (např. kvůli tmě). Tvor nicméně musí Svitek držet, hledět na něj a být schopen vidět (nesmí být Oslepený ani nevidomý).

#### 10. - Svitkový mistr

**kdykoliv**

*Psaná magie pro tebe ztratí jakýchkoliv rozdílů.*

Můžeš používat Kouzelné svitky bez ohledu na to, ke kterým Povoláním Kouzlo na Svitku
náleží.

Navíc pokud chceš, můžeš SO Záchrany kouzel nebo Útočný bonus Svitku nahradit svými vlastními hodnotami. Pokud to je významné, máš s Kouzlem Zdatnost, a pokud Kouzlo odvozuje nějaký svůj další parametr (např. rozsah nebo počet efektů) od Sesílací vlastnosti, můžeš použít svou Inteligenci.

#### 14. - Rychlý čtenář

**1x mezi Odpočinky**

*Tvá znalost Svitků je taková, že je k jejich použití už ani nemusíš přečíst celé.*

Můžeš použít Kouzelný svitek pomocí Bonusové akce.

### Průzkumník

Patříš k učencům a knihovna je i tvým domovem. Ale nenáležíš k pohodlným domáckým typům. Naopak. Toužíš tam venku své vědomosti testovat, ověřovat a - především - získávat nové nebo nacházet ty ztracené.

#### 2. - Znalosti Průzkumníka

**stále**

*Život mimo vznešenou učenou půdu tě naučil praktickým dovednostem.*

Získáš Zdatnost v Ovládání zvířat, Přežití a Přírodě.

#### 2. - Pochodová magie

**kdykoliv**

*Na cestování neshledáváš nic nepohodlného - naopak, dokážeš ho strávit i produktivně.*

Pokud strávíš jednu hodinu cestováním (byť rychlým, ale nesmí jít o žádnou zoufalou či zběsilou honičku), můžeš použít Zotavení mystiky, jako by šlo o Krátký odpočinek. Za pomoci pár užitečných drobných magických efektů se navíc můžeš během cestování věnovat i opisování Kouzel - nebo opisování či čtení čehokoliv jiného, s magií nesouvisejícího, stačí, když u sebe máš svůj Ohniskový předmět nebo Brašničku na suroviny.

#### 6. - Pohotové kouzlení

**1x mezi Odpočinky**

*Život tě naučil pohotovosti - dokážeš magii používat i zcela reflexivně.*

Pokud máš Připravené kouzlo s Vyvoláním jedné Akce nebo Bonusové akce, které by ti umožnilo snížit nebo vyrušit Překvapivý zásah nebo nepříznivý účinek pasti, nehody, okolního prostředí nebo něčího Útoku, můžeš ho seslat pomocí své Reakce. Kouzlo nesmí způsobovat Zásah a jako svůj přímý Cíl nesmí mít jiného tvora (Cílem tedy musíš být ty, nějaký Předmět nebo okolní prostor).

#### 6. - Železné soustředění

**stále, při Soustředění**

*Bolestivá praxe tě naučila udržet Soustředění bez ohledu na okolní dění.*

K hodům na udržení Soustředění můžeš přičíst svůj Zdatnostní bonus.

Navíc pokud utrpíš Zásah pastí, nehodou, pádem nebo okolním prostředím, zatímco se Soustředíš na kouzlo, tak SO pro udržení Soustředění je vždy nanejvýš 10.

#### 10. - Znalec potenciálních exponátů

**kdykoliv**

*Dokážeš v praxi uplatnit znalosti z bestiářů, průvodců i přírodovědných a okultních traktátů.*

Pokud vidíš Běsa, Draka, Elementála, Konstrukt, Nebešťana, Nemrtvého, Nestvůru, Obra, Sliz, Vílu nebo Zrůdu, můžeš si jako Bonusovou akci hodit Ověření inteligence (Přírody) proti 10 + polovina Nebezpečnosti tvora. V případě úspěchu se můžeš dozvědět jedno z následujícího:

* jeho nejnižší a nejvyšší Vlastnosti,

* jeho Odolnosti, Imunity a Zranitelnosti,

* odpovědi na tři otázky o jeho ekologii nebo kultuře, pokud nějakou má.

#### 10. - Nezpomalitelný

** stále**

*Pochod, ale i šplhání, přelézání, podlézání a další formy pohybu jsou pro tebe druhou přirozeností.*

Ignoruješ Těžký terén (magický i nemagický) a jsi Imunní vůči všem efektům snižujícím Rychlost, vyjma těch, které ji snižují rovnou na 0.

#### 14. - Snídaně šampionů

**stále, kdykoliv**

*Možná tak nevypadáš, ale díky životu strávenému na dobrodružstvích nejsi žádné ořezávátko.*

Získáš Zdatnost v Záchranách na Obratnost.

Navíc, pokud strávíš jednu minutu rozcvičováním, získáš Výhodu ke všem Ověřením a Záchranám na Sílu a Obratnost, které provedeš během dalších 10 minut.

### Psychický mág

Máš za sebou roky strávené studiem psychické magie, avšak studium není zdrojem tvého mistrovství. Tím je síla tvé osobnosti - tvá vůle, odhodlání a touha. Tvé Iluze a Očarování možná nejsou řemeslně dokonalé, ale mají v sobě jiskru skutečného umění, příchuť skutečnosti a přísliby snů.

#### 2. - Síla osobnosti

**stále**

*Síla tvé osobnosti se projevuje ve tvé magii.*

Zvol si z následujícího výběru jeden Trik, který se naučíš navíc nad Počet svých běžných Triků a získáš k němu uvedený dodatečný přínos. Trik, který si zvolíš, se pro tebe považuje za Kouzelnický.

* **Divotvorství:** Trik můžeš seslat za Akci nebo za Bonusovou akci.

* **Drobná iluze:** Vyvolaný obraz nesmí být větší než Krychle o hraně dva sáhy.

* **Mentální úder:** K hodnotě Zásahu přičti svou Opravu inteligence.

* **Neuvěřitelný půvab:** Trvání je 10 minut.

Můžeš si zvolit Trik, který už Znáš – v tom případě si místo něj vezmi nějaký jiný. Svou volbu můžeš změnit pokaždé, když získáš Úroveň kouzelníka.

#### 2. - Projekce osobnosti

**stále, Očarovávací kouzla**

*Dokážeš upřít sílu své osobnosti na kohokoliv, koho vidíš.*

Dosah Očarovávacích kouzel se pro tebe mění následujícím způsobem:

* Dosah je dvojnásobný.

* Dosah se počítá od místa pohledu, ať už jím jsou tvé oči, cizí oči, nebo magické prostředky. Pokud nazíráš skrze portál (zrcadlo atp.), počítá se vzdálenost od tebe k portálu a následně od druhé strany portálu k Cíli.

#### 6. - Mentální štít

**stále, kdykoliv**

*Tvá schopnost ničit duševní obrany nepřátel tě naučila hodně o tom, jak se útokům lépe bránit a jak ostatní vlastní vůlí zaštítit.*

Získáš Zdatnost v Záchranných hodech na Charisma. Jako Bonusovou akci můžeš navíc jednomu tvorovi, kterého vidíš, udělit Výhodu k Záchrannému hodu na Inteligenci, Moudrost nebo Charisma.

#### 10. - Hypnotické údery

**kdykoliv, speciální**

*Tvá vůle se stane natolik podmanivou, že si tvé oběti mnohdy ani neuvědomí, že by se ti měly bránit.*

Ke všem Psychickým zásahům, které způsobíš, si přičti i svou Opravu inteligence. Pokud máš u Síly osobnosti vybraný Mentální úder, tyto dvě schopnosti se nesčítají. Zasaženému tvorovi navíc až do konce jeho příštího Tahu způsobíš Nevýhodu k Záchranám proti Očarovávacím a Iluzorním kouzlům.

Navíc kdykoliv, kdy by si měl Cíl tvého Kouzla během nebo na konci jeho působení uvědomit, že byl ovlivněn, nebo když měl být Zasažen, ale Zásahu se vyhnul (např. úspěšným Záchranným hodem), musí si hodit Záchranný hod na Moudrost. Pokud selže, ovlivnění nebo hrozbu si neuvědomí a nenastanou ani žádné jiné související, pro tebe nežádoucí efekty.

#### 14\. - Mistr Iluzí

**1x mezi Odpočinky**

*Dokážeš do svých Iluzí vložit svou duši a změnit je v mistrovská, od reality nerozeznatelná umělecká díla.*

Iluze vytvořená s touto silou způsobí automatické selhání všech Záchran a Ověření vedoucích k jejímu prohlédnutí. Tvor si stále může kritickým úsudkem uvědomit, že jde o Iluzi a může podle toho jednat, ale to mu nijak nepomůže Iluzi prohlédnout nebo nevnímat.

## Lovec netvorů

Lovci netvorů se rozhodli obětovat svůj život boji se zlem a nadpřirozenou temnotou. A to nejen obrazně. Pod tlakem doby či okolností se sami nechali temnotou nakazit a následně sáhli po zapovězených magických rituálech a smrtelně riskantních alchymistických postupech, jimiž ji v sobě za cenu ohromného rizika a utrpení spoutali a částečně zkrotili, aby ji mohli využívat proti svým nepřátelům. Lovci netvorů jsou děsiví válečníci. Nepřirozeně rychlí, neteční k vlastnímu utrpení a až fanaticky odhodlaní zničit zlo, proti kterému stojí - ať už to jsou Nemrtví, Démoni, krvelačné nestvůry, temní Černokněžníci nebo cokoliv jiného.

Ve světech, kde jsou Lovci netvorů častí, mají jejich Řády obvykle své pevnosti či útočiště, ale samotné Lovce lze potkat kdekoliv, kde se nacházejí i sami netvoři - nebo alespoň zprávy o nich. Zdaleka ne všichni Lovci ale zůstanou věrni Řádovému životnímu stylu. Někteří místo cestování světem a aktivního pronásledování netvorů upřednostní pohodlnější obživu střežení nějaké oblasti, ochrany šlechticů, služby mágům a Alchymistům nebo obchodování s magicky hodnotnými kusy těl netvorů atp.

### Tvorba Lovce netvorů

Co je podstatou zla, které je uzavřené ve tvém nitru? Nakazilo tě samo a ostatní Lovci tě před ním zachránili? Nebo bylo jeho přijetí a vydání se na cestu Lovce tvým rozhodnutím? Nebo se to stalo bez tvého souhlasu, možná dokonce přímo proti tvé vůli? Jak vidíš své poslání Lovce a své místo ve světě?

Snažíš se ostatní chránit, nebo spíše využívat jejich služeb? Máš pocit, že zlo v sobě kontroluješ, nebo se považuješ za nebezpečí pro ostatní?

#### Výdrž

**Kostky obnovy:** 1k10 za každou Úroveň lovce netvorů.

**Maximum výdrže na 1. Úrovni:** 10 + Oprava odolnosti.

**Maximum výdrže na vyšších úrovních:** 1k10 (nebo 6) + Oprava odolnosti za každou Úroveň lovce netvorů po 1. Úrovni.

#### Zdatnosti

**Zbraně:** Jednoduché zbraně, Válečné zbraně.

**Zbroje:** Lehké zbroje, Střední zbroje, Štíty.

**Pomůcky:** Alchymistická souprava.

**Záchranné hody:** Obratnost, Inteligence.

**Dovednosti:** Zvol si tři z těchto: Atletika, Akrobacie, Historie, Mystika, Náboženství, Pátrání, Přežití a Vhled.

**SO Záchrany schopností:** 8 + tvá Oprava inteligence + tvůj Zdatnostní bonus.

#### Vybavení

Kromě vybavení daného tvým Zázemím začínáš s následující výbavou:

* **(a)** jakákoliv Válečná zbraň, nebo **(b)** dvě Jednoduché zbraně,

* **(a)** Lehká kuše a 20 šipek, nebo **(b)** Ruční kuše a 20 šipek,

* **(a)** Okovaná kožená zbroj, nebo **(b)** Šupinová zbroj,

* Průzkumníkův balíček.

###### Tabulka Lovce netvorů

| Úroveň | Zdatnostní bonus | Lovecká zakletí | Kostka temnoty |  Schopnosti |
| --- | --- | --- | --- | --- |
| 1. | +2 | 1 | 1k4 | Lov, Lovecká zakletí (1x) |
| 2. | +2 | 1 | 1k4 | Bojový styl, Temná čepel |
| 3. | +2 | 1 | 1k4 | Řád Lovců netvorů |
| 4. | +2 | 1 | 1k4 | Zvýšení Hodnot vlastností |
| 5. | +3 | 1 | 1k6 | Útok navíc |
| 6. | +3 | 2 | 1k6 |  Lovecká zakletí (2x), Temné spoutání |
| 7. | +3 | 2 | 1k6 | Schopnost Řádu Lovců netvorů, Temná čepel |
| 8. | +3 | 2 | 1k6 | Zvýšení Hodnot vlastností |
| 9. | +4 | 2 | 1k6 | Cítění zla |
| 10. | +4 | 3 | 1k6 | Posunuté hranice |
| 11. | +4 | 3 | 1k8 | Schopnost Řádu Lovců netvorů |
| 12. | +4 | 3 | 1k8 | Zvýšení Hodnot vlastností |
| 13. | +5 | 3 | 1k8 | Lovecká zakletí (3x), Temné spoutání |
| 14. | +5 | 4 | 1k8 | Temná čepel, Zatvrzelost |
| 15. | +5 | 4 | 1k8 | Schopnost Řádu Lovců netvorů |
| 16. | +5 | 4 | 1k8 | Zvýšení Hodnot vlastností |
| 17. | +6 | 4 | 1k10 | Lovecká zakletí (4x) |
| 18. | +6 | 5 | 1k10 | Schopnost Řádu Lovců netvorů |
| 19. | +6 | 5 | 1k10 | Zvýšení Hodnot vlastností |
| 20. | +6 | 5 | 1k10 | Zkrocení temnoty |

### Schopnosti Lovce netvorů

#### 1.  - Lov

**stále**

*Jdeš po krvi - vytrvale, zkušeně, rychle, ale přitom obezřetně.*

Máš Výhodu na hody na Přežití související s pronásledováním kořisti a
na hody na Inteligenci související se znalostmi o Vílách, Nemrtvých a Běsech.

Navíc, když pronásleduješ svou kořist, nemůže tě tato kořist Překvapit.

#### 1., 6., 10., 13., 14., 17., 18. - Lovecká zakletí

**1x mezi Odpočinky, 2x od 6., 3x od 13. a 4x od 17. Úrovně**

*Temnota, která se usídlila ve tvé duši, ti dává moc postihnout své oběti mocnými Zakletími.*

Naučíš se jedno Lovecké zakletí, které si vyber ze seznamu níže. Na 6., 10., 14. a 18. Úrovni se naučíš vždy jedno další Zakletí. Pokaždé, když získáš Úroveň v Lovci netvorů, můžeš vyměnit jedno Zakletí, které Znáš, za jiné.

Většinu Zakletí můžeš Seslat jako Bonusovou akci, některá jako Akci nebo Reakci. Když Zakletí Sešleš, můžeš obětovat část své síly temnotě, kterou v sobě nosíš, a Zakletí zesílit - způsobíš si tím Zásah za jeden hod Kostkou temnoty (viz Tabulka Lovce netvorů), ale použiješ silnější efekt Zakletí.

#### 2.  - Bojový styl

**stále**

*Zbraň je zbraň - máš s ní trénink a nakonec moc nesejde na tom, kdo proti tobě stojí.*

Naučíš se konkrétní Bojový styl. Zvol jednu z následujících možností:

* **Boj dvěma zbraněmi.** Při boji dvěma Zbraněmi si můžeš přičíst svou Opravu vlastnosti i k Zásahu druhého Útoku (viz 8. kapitola: Hraní hry, část Útok, Zásah a Zbraně, strana 281).

* **Boj Obouruční zbraní.** Pokud ti na Zásah obouručně drženou Obouruční nebo Jedenapůlruční zbraní na blízko padne 1 nebo 2, můžeš si danou kostkou hodit znovu. Nový výsledek už musíš použít.

* **Střelba.** Získáš Bonus +2 k hodům na Útok Střelnými zbraněmi na dálku.

* **Šerm.** Když držíš Zbraň na blízko v jedné ruce a v druhé ruce nemáš žádnou další Zbraň (můžeš v ní mít Štít), tak s touto Zbraní získáš +2 k hodům na Zásah.

Jeden Bojový styl si lze vzít pouze jednou. Pokud v budoucnu získáš možnost naučit se další Bojový styl, musíš se naučit nějaký, který ještě neznáš.

Když získáš novou Úroveň lovce netvorů, můžeš vyměnit svůj Bojový styl za jiný a vyjádřit tak změny ve své bojové zkušenosti a přístupu.

#### 2., 7., 14. - Temná čepel

**kdykoliv**

*Svou krví se svážeš se svou Zbraní - a přeneseš tak do ní zlo, které v sobě zadržuješ.*

Naučíš se jeden z Živelných rituálů níže. Na 7. Úrovni se naučíš druhý a na 14. Úrovni se naučíš jeden Přízračný rituál.

Jako Bonusovou akci můžeš potřísnit Zbraň svou krví a dát jí temnou sílu Rituálu, čímž si způsobíš Zásah za jeden hod Kostkou temnoty (viz Tabulka Lovce netvorů). Ta jí vydrží až do tvého dalšího Odpočinku, dokud Zbraň nepustíš z ruky (na konci svého Tahu ji nedržíš), nebo dokud Rituál na dané Zbrani nenahradíš jiným. Takto můžeš ovlivnit Zbraň na blízko i Střelnou nebo Vrhací zbraň. Jedna Zbraň může naráz nést pouze jeden Rituál.

Dokud Rituál působí, Zbraň způsobuje dodatečný Zásah za jeden hod Kostkou temnoty – Typ zásahu je dán zvoleným Rituálem a celý Zásah zbraní se považuje za magický.

**Živelné rituály:**

* **Rituál žáru:** Typ zásahu je Ohnivý.

* **Rituál mrazu:** Typ zásahu je Chladný.

* **Rituál šoku:** Typ zásahu je Bleskový.

* **Rituál vzteku:** Typ zásahu je Hromový.

* **Rituál hnisu:** Typ zásahu je Jedový.

* **Rituál hladu:** Typ zásahu je Kyselinový.

**Přízračné rituály:**

* **Rituál zmaru:** Typ zásahu je Nekrotický.

* **Rituál nenávisti:** Typ zásahu je Psychický.

* **Rituál fanatismu:** Typ zásahu je Zářivý.

#### 3., 7., 11., 15., 18. - Řád Lovců netvorů

**stále**

*Temnota ve tvé duši a těle sílí spolu s tebou - až se jednoho dne projeví ve své pravé povaze. Naštěstí stejně tak roste i tvá schopnost temnotu ovládat.*

Řád Lovců netvorů odráží povahu temnoty v tobě a dává ti možnosti jejího dalšího využití, které této povaze odpovídá. Na 3. Úrovni si zvolíš Řád, který odpovídá zlu ve tvém nitru, a získáš jeho první schopnost. Další schopnosti Řádu získáš na 7., 11., 15\. a 18. Úrovni.

Níže najdeš popisy čtyř Řádů: lykantropií prostoupený Řád bestie, smrtí dotčený a na boj s Nemrtvými orientovaný Řád konečné smrti, alchymii k boji s nestvůrami využívající Řád pozměněnců a s temnými silami spřízněný a magií vládnoucí Řád zaprodanců.

#### 4., 8., 12., 16., 19. -  Zvýšení Hodnot vlastností

**stále**

Můžeš si zvýšit Hodnotu jedné Vlastnosti o +2 nebo Hodnoty dvou Vlastností o +1. Žádnou Vlastnost si takto nemůžeš zvýšit na víc než na 20.

Místo zvýšení Hodnot vlastností si můžeš vzít Odbornost (pokud na ně hrajete). Navíc si vždy můžeš změnit Zdatnost z jedné Dovednosti na jinou a z jedněch Pomůcek na jiné, případně si změnit jeden jazyk, který znáš, za jiný.

#### 5. - Útok navíc

**kdykoliv**

*Temnota v tobě ti dává v boji neskutečnou dravost.*

V rámci Akce Útok můžeš provést dva Útoky. Je jedno, zda bojuješ na blízko nebo na dálku, a je jedno, zda zvolíš jeden nebo dva Cíle. Místo jednoho nebo obou Útoků můžeš provést Útočný manévr (viz 8\. kapitola: Hraní hry, část Manévry).

#### 6., 13. - Temné spoutání

**1x mezi Odpočinky, když Zasáhneš Temnou čepelí**

*Dokážeš své nepřátele nakazit temnotou ze své čepele a obrátit ji proti nim zevnitř.*

Cíl Zasažený zbraní, která je ovlivněna Temnou čepelí, můžeš nakazit svou temnotou. Vždy víš, kterým směrem se nakažený Cíl nachází, a kdykoliv nakažený Cíl Zasáhne tebe nebo tvora, kterého vidíš do jednoho sáhu od sebe, můžeš mu způsobit Psychický zásah rovný tvé Opravě inteligence (minimálně za jeden Bod výdrže).

Od 13. Úrovně se Psychický zásah zvýší na dvojnásobek tvé Opravy inteligence (minimálně dva Body výdrže) a nakažený tvor nemůže použít Akci Běh. Navíc pokud se pokusí odteleportovat nebo opustit tvou Sféru (je jedno zda schopností, Kouzlem či portálem), obdrží Psychický zásah za 4k6 Bodů výdrže a musí uspět v Záchraně na Moudrost proti tvému SO Záchrany schopností. Pokud selže, pokus o teleport nebo opuštění tvé Sféry se nezdaří.

Nákaza trvá, dokud ji nezrušíš, nebo dokud schopnost nepoužiješ proti jinému Cíli. Pro potřeby rozptylování magie nebo snímání Kletby se nákaza považuje za Kouzlo se Stupněm rovným polovině tvé Úrovně lovce netvorů (zaokrouhleno dolů, maximálně 9), nicméně tuto schopnost nelze vyrušit Protikouzlem.

#### 9.  - Cítění zla

**kdykoliv**

*Tvůj neustálý boj s vnitřní temnotou ti dal zvláštní citlivost na dotek zla ve tvém okolí.*

Když si házíš na Inteligenci (Historii) v souvislosti se snahou získat informace o minulosti předmětu, kterého se dotýkáš, nebo místa, v němž se nacházíš, tak máš k hodu Výhodu. Pokud má předmět nebo místo výrazně temnou minulost, můžeš ve vizi zahlédnout její záblesky.

#### 10.  - Posunuté hranice

**stále**

*Přivyknutí bolesti ze zranění i neustálého vnitřního boje ti umožňuje vybičovat se k větším výkonům.*

Tvá Rychlost se zvýší o +1. Navíc získáš Bonus ke všem Záchranám na Sílu, Obratnost a Odolnost ve výši tvé Opravy inteligence (minimálně +1).

#### 14. - Zatvrzelost

**stále**

*Neustálý boj s vnitřní temnotou, její hrozbou i lákáním tě naučil vzdorovat všem podobným vlivům.*

Máš Výhodu proti všem pokusům o to tě Vystrašit nebo Zmámit.

#### 20. - Zkrocení temnoty

**1x za Tah a při Zásahu Temnou čepelí**

*Život tě naučil dosáhnout rovnováhy s temnotou v sobě - víš kdy a jak ji nasytit.*

Když si máš pro potřeby svých schopností způsobit Zásah Kostkou temnoty, můžeš si hodit dvakrát a vzít nižší výsledek.

Navíc kdykoliv, kdy Zasáhneš zbraní pod vlivem Temné čepele, si obnovíš jedno dříve utracené použití Loveckého zakletí.

### Lovecká zakletí

**Hrůzné zakletí.** Jako Bonusovou akci pokřivíš to, jak tvor vnímá okolí a situaci, a učiníš ho náchylného k Vystrašení. Až do konce tvého dalšího Tahu mají všechny hody na Charisma (Zastrašování) proti tomuto tvorovi Výhodu.

* **Zesílené:** 1x mezi Odpočinky. Další hod na Moudrost (Vnímání), který Cíl provede před koncem Kletby, obdrží Nevýhodu.

**Chřadnoucí zakletí.** Jako Bonusovou akci zvol tvora, kterého vidíš do 6 sáhů od sebe. Až do konce tvého dalšího Tahu má tvor Nevýhodu na první další hod na udržení Soustředění (na Kouzlo či schopnost).

* **Zesílené:** Tvor má až do konce tvého dalšího Tahu Nevýhodu na všechny hody na udržení Soustředění.

**Nenávistné zakletí.** Svou Bonusovou akcí obrátíš vztek své vnitřní temnoty proti jednomu z nepřátel. Zvol tvora, kterého vidíš do 6 sáhů od sebe. Až do konce Tahu, kdykoliv jej Zasáhneš Temnou čepelí, si hoď na Zásah jednou Kostkou temnoty navíc.

* **Zesílené:** První další Útok, který proti tvorovi provedeš, získá Výhodu.

**Ochromující zakletí.** Jako Bonusovou akci se pokusíš ochromit tvora do 6 sáhů od sebe, který není více než o jednu Třídu velikosti větší než ty. Cíl musí uspět v Záchraně na Sílu proti tvému SO Záchrany schopností, jinak až do konce jeho dalšího Tahu klesne jeho Rychlost na 0 a nemůže provádět Reakce.

* **Zesílené:** Zakletí trvá jednu minutu a můžeš ovlivnit tvora bez ohledu na jeho Třídu velikosti. Tvor může zopakovat hod na Záchranu na konci každého svého Tahu, při úspěchu efekt skončí.

**Oslňující zakletí.** Jako Reakci Zaklej tvora do 6 sáhů, kterého vidíš a který právě provádí Útok. Hoď Kostkou temnoty a odečti hozenou hodnotu od tvorova hodu na Útok. Zakletí musíš použít před vyhodnocením úspěšnosti Útoku. Tvorové Imunní vůči Oslepení jsou vůči tomuto Zakletí Imunní.

* **Zesílené:** Zakletí působí až do konce tvorova Tahu. Proti každému jeho Útoku si házej Kostkou temnoty zvlášť.

**Prolamující zakletí.** Jako Bonusovou akci nebo Reakci Zaklej tvora, kterého vidíš do 6 sáhů a který byl právě Zasažen Útokem nebo Kouzlem. Až do konce probíhajícího Tahu ztratí tvor Odolnost vůči danému Typu Zásahu. Zakletí začne působit před vyhodnocením Zásahu, který spustil tvou Reakci.

* **Zesílené:** Zakletí dokáže prolomit Imunitu tvora. Až do konce probíhajícího Tahu je Imunita tvora na daný Typ zásahu snížena na Odolnost.

**Srážející zakletí.** Jako Bonusovou akci zvol tvora, kterého vidíš do 6 sáhů a který nemá větší než Střední třídu velikosti. Zakletí udeří tvora silou, která jej odhodí o 3 sáhy směrem od tebe. Tvor musí uspět v Záchraně na Sílu proti tvému SO Záchrany schopností, jinak je Sražený a stane se Ležícím.

* **Zesílené:** Můžeš Zakletí použít až na tři vedle sebe stojící Středně velké tvory, nebo na jednoho Velkého nebo Obrovského tvora.

**Trýznivé zakletí.** Jako Bonusovou akci můžeš tvora, kterého vidíš do 6 sáhů od sebe, uvrhnout až do konce jeho dalšího Tahu do bolestivé agónie. Dokud Zakletí působí, má tvor Nevýhodu na Ověření síly a obratnosti (ale ne k hodům na Útok), a pokud provede více než jeden Útok, utrpí Nekrotický zásah za 1k8 Bodů výdrže.

* **Zesílené:** Kletba trvá jednu minutu. Cíl si může na konci každého svého Tahu hodit Záchranu na Odolnost proti tvému SO Záchrany schopností - při úspěchu efekt skončí.

**Zakletí smrtelné křeče.** Jako Reakci Zakleješ tvora, kterého vidíš do 6 sáhů od sebe a který právě padl na 0 Bodů výdrže. Zakletí donutí tvora provést jeden Útok proti Cíli ve svém Dosahu, který zvolíš.

* **Zesílené:** Dokážeš tvora přimět, aby se před Útokem pohnul o polovinu své Rychlosti. Navíc můžeš jeho Útok usměrnit a přidat mu tak Bonus k hodu na Útok rovný tvé Opravě inteligence (minimálně +1).

#### Řádová zakletí

Tato Zakletí se nemůžeš naučit, ale získáš je na určité Úrovni v rámci schopností svého Řádu.

**Hnilobné zakletí.** Členové Řádu pozměněnců na 15. Úrovni. Jako Bonusovou akci způsobíš, že se tvor, kterého vidíš do 6 sáhů od sebe, stane Otráveným (má Nevýhodu k Ověřením vlastností a hodům na Útok). Na konci každého Tahu si může hodit Záchranu na Odolnost proti tvému SO Záchrany schopností a při úspěchu efekt skončí.

* **Zesílené:** Cíl navíc utrpí Nekrotický zásah za 4k6 Bodů výdrže, když Zakletí použiješ, a pak znovu pokaždé, když selže ve své Záchraně.

**Očišťující zakletí.** Členové Řádu konečné smrti na 14. Úrovni. Jako Bonusovou akci zvol tvora, kterého vidíš do 6 sáhů od sebe a který je Vystrašený, Zmámený nebo Posedlý. Zakletí daný Stav ukončí.

* **Zesílené:** Bytost, která Vystrašení, Zmámení nebo Posednutí způsobila, utrpí Psychický zásah za 3k6 Bodů výdrže a musí uspět v Záchraně na Moudrost, jinak je až do konce tvého příštího Tahu Omráčená.

**Zakletí mrznoucí krve.** Členové Řádu bestie na 18\. Úrovni. Jako Akci ze sebe vydáš mocné zavytí, do něhož Zakletím vložíš svou vnitřní temnotu. Všichni tvorové do 6 sáhů od tebe, které nevyjmeš z působení Zakletí, musí uspět v Záchraně na Moudrost, jinak se do konce tvého dalšího Tahu stanou tebou Vystrašenými (nemůžou se dobrovolně pohnout tvým směrem a dokud tě vidí, mají Nevýhodu k Útoku). Pokud v hodu selžou o 5 a více, jsou navíc Omráčení. Tvor, který v Záchraně uspěje, se vůči Zakletí stane na dalších 24 hodin Imunní.

* **Zesílené:** Dosah efektu Zakletí se zvýší na 12 sáhů.

**Obětující zakletí.** Členové Řádu zaprodanců na 18\. Úrovni. Jako Reakci zvol tvora, kterého vidíš do 6 sáhů od sebe, právě padl na 0 a méně Bodů výdrže, a který není ani Nemrtvý, ani Výtvor. Zakletím nabídneš jeho duši svému Patronovi výměnou za jeho okamžitou pomoc a sílu - až do konce svého dalšího Tahu získáš Výhodu ke všem Útokům zbraní.

* **Zesílené:** 1x mezi Dlouhými odpočinky. Patron ti navíc dodá magickou moc a obnovíš si jednu utracenou Černokněžnickou Pozici kouzel.

### Řád konečné smrti

Řád konečné smrti stojí především proti Nemrtvým - od kouzly zvednutých kostlivců a zombií přes přirozeně vzniklé duchy a temnou magií povolané přízraky až po upíry a odpornosti vzniklé snahou pokořit samu smrt. Pro boj s Nemrtvými sami obětovali kus svého života a nabyli části jejich podoby - ať už jde o bledost, zčernalou krev, nebo tělesný chlad.

#### 3. - Rituál Temné záře

**kdykoliv**

*Pronikneš tajemstvím smrti až na její druhou stranu - a dokážeš přitáhnout její světlo.*

Naučíš se nový Přízračný rituál Temné čepele, který jí dává Zářivý typ zásahu. Když ho použiješ, získáš následující přínosy nad rámec běžných efektů Temné čepele:

* Získáš Odolnost vůči Nekrotickému zásahu.

* Proti Nemrtvým se Zásah Temné čepele zvýší o jednu Kostku temnoty.

* Tvá Zbraň se rozzáří mdlým světlem a Jasně osvítí okolí do 4 sáhů.

#### 3. - Mistr zakletí

**stále**

*Studium smrti a jejích rituálů umocní tvou schopnost vrhat Zakletí.*

Počet Loveckých zakletí, která můžeš uvrhnout mezi dvěma Odpočinky, se zvýší o 1.

#### 7., 15. - Krok za oponou

**1x mezi Odpočinky, od 15. Úrovně 2x**

*Dokážeš fyzicky překročit hranici smrti a projít po hraně zásvětí.*

Na začátku Tahu se můžeš rozhodnout vkročit do Éterické sféry, ve které můžeš zůstat až tolik Kol, kolik je tvá Oprava inteligence (minimálně 1). Během této doby můžeš:

* Procházet pevnými věcmi a tvory jako by byli Těžkým terénem - pokud
ale skončíš svůj Tah uvnitř pevné hmoty, obdržíš Silový zásah za 1k10 Bodů výdrže.

* Vidět bytosti a předměty v Éterické rovině a interagovat s nimi. To zahrnuje i (zejména) Duchy, Přízraky a jiné podobné nehmotné entity.

Z Éterické roviny můžeš ve svém Tahu kdykoliv vystoupit zpět do hmotného světa. Pokud jsi na konci efektu uvnitř pevné hmoty, objevíš se na nejbližším volném místě a utrpíš Silový zásah v hodnotě desetinásobku vzdálenosti v sázích mezi původním místem a místem, kde se objevíš.

#### 11. - Temné přikování

**kdykoliv, s Temným spoutáním**

*Temnota, kterou tvora nakazíš, fyzicky prostoupí jeho žilami - nebo vzpomínkami na ně.*

Tvor nakažený tvou temnotou se nemůže pohnout skrz objekty ani tvory. Navíc když jej zasáhneš Temnou čepelí, zvyš způsobený Zásah o jednu další Kostku temnoty.

#### 15. - Vysátí zla

**kdykoliv, Lovecké zakletí**

*Dokážeš nasát zlo z ostatních tvorů, spoutat jej v sobě a vyvrhnout pryč.*

Naučíš se Očišťující zakletí, které se nepočítá do počtu ostatních Loveckých zakletí, která Znáš.

#### 18. - Temné navrácení

**když padneš na 0 Bodů výdrže, Temná čepel** 

*Dokážeš pozřít zpět dříve vydanou temnotu a obnovit tak své síly.*

Když máš v rukou Temnou čepel a padneš na 0 Bodů výdrže, můžeš pohltit zpět její sílu. Temná čepel se tím ukončí a ty místo toho padneš pouze na 1 Bod výdrže. Pokud máš více Temných čepelí, zvol, kterou z nich pohltíš.

### Řád pozměněnců

Řád pozměněnců zastřešuje ty Lovce netvorů, kteří, než aby se temnotou nakazili, se raději spolehli na magické a alchymistické proměny svého těla a duše. Temnotu v sobě nechali zrodit a dle okamžité potřeby ji dále přetvářejí magickými lektvary. Každý Pozměněnec je dotčený svou
proměnou fyzicky (barva krve, podoba očí, absence vlasů a chlupů nebo jiné podobné) i duševně (pocity prázdnoty, cizosti k ostatním, utrpení z procesu proměny nebo jiné podobné).

#### 3., 7., 11., 15., 18. - Pozměňovače

**1x mezi Odpočinky, od 7. Úrovně 2x, od 15. Úrovně 3x**

*Ovládneš tvorbu lektvarů schopných posílit tvůj pozměněný organismus.*

Na 3. Úrovni se naučíš receptury 4 Pozměňovačů. Po jednom dalším Pozměňovači se naučíš dále na 7., 11., 15. a 18. Úrovni. Popisy Pozměňovačů najdeš níže na konci popisu Řádu. Součástí ovládnutí receptury je i uzpůsobení Pozměňovače pro tvůj vlastní metabolismus - ten ale nezůstává stejný a tak pokaždé, když získáš Úroveň lovce netvorů, můžeš jeden Pozměňovač, který Znáš, vyměnit za nějaký jiný. Na ostatní tvory tvé Pozměňovače obvykle nemají žádný efekt, ale občas můžou být lehce jedovaté a způsobit nevolnost nebo jiné podráždění.

Pozměňovače si připravuješ vždy na konci Odpočinku a musíš k tomu mít u sebe Alchymistickou nebo Bylinkářskou soupravu a sesbírané ingredience. Od 3\. Úrovně můžeš během Odpočinku připravit jeden Pozměňovač, od 7. Úrovně dva a od 15. Úrovně tři. Jde o nestálé lektvary, které rychle pozbývají účinnosti - s dalším Odpočinkem vyprchají a musíš si připravit nové.

Pomocí Bonusové akce můžeš vyjmout a vypít jeden Pozměňovač. Všechny jeho efekty přetrvávají až do konce dalšího Odpočinku (pokud u něj není přímo napsáno jinak), nebo dokud ve svém těle pomocí Bonusové akce nevyrušíš efekty všech Pozměňovačů, které na tebe působí.

#### 7\. - Přeměněná krev

**stále, 1x mezi Odpočinky**

*Po všech proměňovacích rituálech a požitých Pozměňovačích je už tvá krev i další tělní tekutiny více alchymistickými substancemi než čímkoliv jiným.*

Tvá krev změní barvu. Získáš Imunitu vůči Jedům, Jedovým zásahům a Stavu Otrávený.

Zvýší se i tvá vědomá kontrola nad tvým organismem a procesy, které v něm probíhají. Jednou mezi Odpočinky můžeš pomocí Bonusové akce potlačit na minutu negativní efekt některého Pozměňovače.

#### 11. - Odhalující spoutání

**kdykoliv, Temné spoutání**

*Skrze temnotu, kterou nakazíš své nepřátele, je můžeš přimět vyjevit svou pravou podstatu.*

Tvé Temné spoutání zabrání Cíli po dobu svého trvání využívat iluzí ke svému maskování nebo zneviditelnění. Pokud na něj takové efekty působí, okamžitě skončí a nové ihned selžou.

Pokud touto schopností zasáhneš tvora, který je fyzicky proměněný (schopností či Kouzlem), nebo který se v průběhu působení Temného spoutání proměnit pokusí, musí uspět v hodu na Moudrost proti tvému SO Záchrany schopností, jinak je nucen proměnit se do své pravé podoby a do konce tvého dalšího Tahu bude Omráčený.

#### 15. - Prokletí krve

**kdykoliv, Lovecké zakletí**

*Pronikneš hluboko do rituálů, které tě stvořily, a naučíš se je obrátit proti ostatním.*

Naučíš se Hnilobné zakletí, které se nepočítá do počtu Loveckých zakletí, která Znáš.

#### 18. - Vnitřní alchymie

**Oprava inteligence x mezi Dlouhými odpočinky**

*Tvé tělo se samo stane Alchymistickou soupravou.*

Jako Bonusovou akci můžeš ukončit působení jednoho Pozměňovače, který
na tebe zrovna působí, a nahradit ho všemi efekty jiného, který umíš vyrábět.

#### Pozměňovače

##### Od 3. Úrovně

Tyto Pozměňovače se můžeš naučit od 3. Úrovně:

**Mražení**

* **Přínosy:** Získáš Odolnost proti Chladnému zásahu.

* **Negativa:** Získáš Zranitelnost ohněm.

**Pevnost**

* **Přínosy:** Získáš Odolnost proti Sečným zásahům.

* **Negativa:** Získáš Zranitelnost Drtivými zásahy.

**Posilovač**

* **Přínosy:** Hodnota tvé Síly a její Maximum vzrostou o 3 (od 11. Úrovně o 4 a od 18. Úrovně o 5).

* **Negativa:** Získáš Nevýhodu k Záchranám na Obratnost.

**Pronikavost**

* **Přínosy:** Hodnota tvé Inteligence a její Maximum vzrostou o 3 (od 11. Úrovně o 4 a od 18\. Úrovně o 5).

* **Negativa:** Získáš Nevýhodu k Záchranám na Charisma.

**Prudkost**

* **Přínosy:** Tvá Rychlost se zvýší o +2, od 15\. Úrovně o +3.

* **Negativa:** Obdržíš Nevýhodu k Ověřením inteligence.

**Pružnost**

* **Přínosy:** Získáš Imunitu proti Chycení a Zadržení. Od 11. Úrovně tě nelze Omráčit.

* **Negativa:** Získáš Nevýhodu k Ověřením síly.

**Soustředění**

* **Přínosy:** Získáš Výhodu k Ověřením obratnosti.

* **Negativa:** Získáš Nevýhodu k Ověřením moudrosti.

**Soví oči**

* **Přínosy:** Získáš Vidění ve tmě na 12 sáhů. Pokud už Vidění ve tmě máš, tak se o 12 sáhů prodlouží.

* **Negativa:** Získáš Citlivost na sluneční světlo (pokud v něm jsi ty nebo tvůj Cíl, máš Nevýhodu k hodům na Útok a Ověřením moudrosti (Vnímání), která se opírají o zrak).

**Temnota**

* **Přínosy:** Získáš jedno další použití Loveckého zakletí.

* **Negativa:** Získáš Nevýhody k Záchranám před smrtí.

**Tuhost**

* **Přínosy:** Získáš Odolnost proti Bodným zásahům.

* **Negativa:** Získáš Zranitelnost Sečnými zásahy.

**Tvárnost**

* **Přínosy:** Získáš Výhodu k Ověřením charismatu.

* **Negativa:** Obdržíš Nevýhodu na Iniciativu.

**Tvrdost**

* **Přínosy:** Získáš Odolnost proti Drtivým zásahům.

* **Negativa:** Získáš Zranitelnost Bodnými zásahy.

**Urychlení**

* **Přínosy:** Hodnota tvé Obratnosti a její maximum vzrostou o 3 (od 11. Úrovně o 4 a od 18\. Úrovně o 5).

* **Negativa:** Získáš Nevýhodu k Záchranám na Moudrost.

**Vnímavost**

* **Přínosy:** Získáš Výhodu k Ověřením moudrosti.

* **Negativa:** Získáš Nevýhodu k Ověřením charismatu.

**Žhnutí**

* **Přínosy:** Získáš Odolnost proti Ohnivému zásahu.

* **Negativa:** Získáš Zranitelnost chladem.

##### Od 7. Úrovně

Tyto Pozměňovače se můžeš naučit od 7. Úrovně:

**Sebenakopávač**

* **Přínosy:** Další jednu hodinu, když máš polovinu a méně Bodů výdrže, ale více než 1, si na začátku každého svého Tahu obnovíš tolik Bodů výdrže, kolik je tvůj Zdatnostní bonus.

* **Negativa:** Tvá Rychlost klesne na jednu hodinu o 2 sáhy.

##### Od 11. Úrovně

Tyto Pozměňovače se můžeš naučit od 11. Úrovně:

**Běsnění**

* **Přínosy:** K Akci Útok můžeš za Bonusovou akci provést právě jeden další Útok.

* **Negativa:** Máš Nevýhodu k Záchranám na Inteligenci, Moudrost a Charisma.

**Krvelačnost**

* **Přínosy:** Základní rozsah tvého Kritického zásahu se změní na 19-20, pokud už předtím nebyl větší.

* **Negativa:** Získáš Nevýhodu k Ověřením síly.

**Mlžnost**

* **Přínosy:** Na jednu hodinu získáš Rychlost létání 4.

* **Negativa:** Na jednu hodinu máš Nevýhodu k Ověřením Síly a Obratnosti.

### Řád bestie

Řád bestie je Řádem Lovců netvorů stojících proti všem Tvaroměncům, ale zejména proti vlkodlakům a všem ostatním lykantropům. Aby s nimi mohli bojovat, nechali se sami lykantropií nakazit a zčásti se tak sami stali tím, co nejvíce nenávidí - přičemž tesáky, špičaté uši, ochlupení nebo jiné zvířecí znaky jim nikdy nedávají zapomenout.

<Card header="Povaha lykantropie">

V některých světech je lykantropie („vlkodlačství") Kletbou. V jiných je Nemocí. A v dalších není ani jedním a lykantropové jsou samostatnou Rasou. Pravidla pro Řád bestie toto nerozlišují - jsou napsána tak, aby fungovala vždy stejně a předpokládáme, že detaily stylizace si pro daný svět s PH a ostatními Hráči dokreslíte sami.

</Card>

#### 3. - Smysly šelmy

**stále**

*Tvé smysly zesílí ve všech podobách.*

Získáš Výhodu ke všem hodům (+5 k Pasivnímu ověření) na Moudrost (Vnímání), které závisí na sluchu nebo čichu.

#### 3., 7., 11., 18. - Bestiální podoba

**1x mezi Odpočinky, od 11. Úrovně 2x**

*Dokážeš provést částečnou, vůlí kontrolovanou proměnu svého těla.*

Za Bonusovou akci se můžeš částečně proměnit do své bestiální formy. V této podobě můžeš zůstat jednu hodinu, nebo dokud nepadneš na 0 Bodů výdrže nebo do Bezvědomí, dokud nezemřeš, nebo dokud ji pomocí Bonusové akce neukončíš. V této podobě získáš:

**Obecné charakteristiky:**

* Tvá podoba je dostatečně podobná původní, aby umožňovala nosit Zbroj.

* Dokážeš používat vybavení a Zbraně, včetně Střelných.

* Zachováš si i schopnost řeči, i když získáš silný zvířecí přízvuk.

* Zachováš si všechny své schopnosti, včetně případného Sesílání kouzel.

**Bojové charakteristiky:**

* Získáš Odolnost proti Bodným, Drtivým a Sečným zásahům nemagickými Zbraněmi, které nejsou stříbrné nebo postříbřené.

* Pokud nemáš Zbroj, získáš +1 k OČ.

* Tvé Zásahy v boji na blízko (včetně neozbrojených) se zvýší o +1. Na 11. Úrovni Bonus vzroste na +2 a na 18. Úrovni na +3.

**Tvé neozbrojené Útoky (tesáky, pařáty atp.):**

* Považují se za Vytříbenou zbraň. Navíc od 7\. Úrovně získáš Bonus k Útoku +1, od 11\. Úrovně +2 a od 18. Úrovně +3.

* Mají Kostku zásahu 1k6, která se na 11. Úrovni zvýší na 1k8.

* Můžeš na ně použít Temnou čepel, tvé tělo se celé počítá jako právě jedna Zbraň. Od 7. Úrovně tak učiníš celý svůj neozbrojený Útok magickým.

* Při boji beze Zbraně můžeš jako Bonusovou akci provést právě jeden další Útok.

**Krvavé běsnění:**

* Když začneš Tah s polovinou a méně Body výdrže, musíš uspět v Záchraně na Moudrost se SO 8. Pokud jsi pod vlivem efektu, který by ti bránil se Soustředit (např. Barbarská Zuřivost), automaticky selžeš. Když selžeš, musíš se pohnout k nejbližšímu tvorovi a provést na něj Útok bez ohledu na to, o jakého tvora jde. Pokud jsou dva tvorové stejně daleko, rozhodni mezi nimi náhodně hodem kostky. Pokud útočíš beze Zbraně, můžeš při tom (ale nemusíš) provést druhý útok za Bonusovou akci.

**Regenerace:**

* Od 11. Úrovně, pokud máš na začátku Tahu polovinu a méně Bodů výdrže, ale více než 0, obnovíš si ještě před vyhodnocením Běsnění 1 + Oprava odolnosti Bodů výdrže.

#### 7. - Predátorská hbitost

**stále**

*Bez ohledu na svou podobu plně ovládneš mrštnost své bestiální formy.*

Tvá Rychlost se zvýší o +2. Do dálky doskočíš o 2 sáhy více a do výšky o 1 metr (3 stopy) více.

#### 15. - Krvavé pouto

**stále, s Temným spoutáním**

*Naučíš se ovládat svou krvelačnost - dokážeš ji krotit, ale i pustit ze všech řetězů.*

Když jsi v Bestiální podobě, získáš Výhodu na hody proti Běsnění.

Tvé Temné spoutání ti navíc dává pocítit protivníkovu krev. V Bestiální podobě získáš Výhodu k Útokům proti temnotou nakaženému Cíli.

#### 18. - Splynutí s bestií

**stále**

*Možná vnitřní smíření s bestií, možná zkrocení bestie nebo snad podlehnutí bestii ti dodalo rovnováhu a vnitřní sílu.*

Do Bestiální podoby se můžeš proměňovat neomezeně na libovolně dlouhou dobu.

Navíc se naučíš Zakletí mrznoucí krve, které se nepočítá do počtu Loveckých zakletí, která Znáš.

### Řád zaprodanců

V boji se služebníky zla jste se sami zaprodali jedné z nesmrtelných
mocností stojících za hranicí světa - nebo alespoň na jeho hranici. Za cenu plnění své části Paktu bojuješ černou magií proti černé magii. Každý člen Řádu má na těle cejch, který
je stvrzením Paktu s Patronem jeho Řádu.

###### Tabulka Řádu zaprodanců

| Úroveň | Známá | kouzla | Pozice | kouzel |
| --- | --- | --- | --- | --- |
| **lovce n.** | **Triky** | **Kouzla** | **Počet** | **Stupeň** |
| 3. | 2 | 2 | 1 | 1. |
| 4. | 2 | 2 | 1 | 1. |
| 5. | 2 | 3 | 1 | 1. |
| 6. | 2 | 3 | 2 | 1. |
| 7. | 2 | 4 | 2 | 2. |
| 8. | 2 | 4 | 2 | 2. |
| 9. | 2 | 5 | 2 | 2. |
| 10. | 3 | 5 | 2 | 2. |
| 11. | 3 | 6 | 2 | 2. |
| 12. | 3 | 6 | 2 | 2. |
| 13. | 3 | 7 | 2 | 3. |
| 14. | 3 | 7 | 2 | 3. |
| 15. | 3 | 8 | 2 | 3. |
| 16. | 3 | 8 | 2 | 3. |
| 17. | 3 | 9 | 2 | 3. |
| 18. | 3 | 9 | 2 | 3. |
| 19. | 3 | 10 | 2 | 4. |
| 20. | 3 | 11 | 2 | 4. |

#### 3\. - Patron

*Stvrdíš Pakt svého Řádu a zaprodáš se vašemu temnému Patronovi.*

Zvol Patrona, kterému tvůj Řád slouží. Na dalších Úrovních tato volba ovlivní schopnosti, které získáš:

* **Arcivíla:** Váš Patron je mocnost Vílí divočiny.

* **Běs:** Váš Patron je jedním z Ďáblů nebo Démonů.

* **Bouřný titán:** Váš Patron je jedním z nejmocnějších šlechticů Bouřných obrů.

* **Čepel uřknutí:** Váš Patron je neznámá a tajemná mocnost Stínopádu.

* **Džin:** Váš Patron patří k nobilitě Elementálních sfér.

* **Hlubinný:** Váš Patron je zapomenutá mocnost ze dna moří.

* **Nebešťan:** Váš Patron je jednou z bytostí Sfér dobra.

* **Neumírající:** Váš Patron patří mezi nesmrtelné bytosti tohoto světa.

* **Pradávný drak:** Váš Patron je Prastarý drak spící kdesi u kořenů světa.

* **Prastarý:** Váš Patron je bytost zpoza hranic vesmíru.

* **Ztracený mistr:** Váš Patron je bývalý smrtelník, který se povznesl za hranice smrti.

#### 3\. - Magie daná Paktem

**kdykoliv, speciální**

*Tvůj Patron ti za tvé zaprodání zprostředkoval moc temné magie.*

Základy pravidel pro Sesílání kouzel jsme už uvedli v 2. kapitole. Kompletní pravidla pro Sesílání kouzel jsou v 10. kapitole, kde najdeš i seznam Černokněžnických kouzel.

Tabulka Řádu zaprodanců ukazuje počet Triků a Černokněžnických kouzel, které Znáš, stejně jako počet Pozic kouzel, které máš k dispozici, a jejich Stupeň. Všechny utracené Pozice kouzel si obnovíš na konci každého Odpočinku.

Když získáš Úroveň v Povolání lovce netvorů, můžeš si zvolit jedno z Černokněžnických kouzel, které Znáš, a nahradit ho jiným Kouzlem ze seznamu Černokněžnických kouzel (nové Kouzlo nemusí být stejného Stupně). Stejně tak můžeš vyměnit jeden Černokněžnický trik, který ovládáš, za jiný Černokněžnický trik.

**Sesílací vlastnost** pro tvá Černokněžnická kouzla je tvá Inteligence - tvá magie vychází z Paktu, který tvůj Řád uzavřel, a z tvé znalosti tohoto Paktu.

**Tvůj SO Záchrany kouzla** = 8 + tvá Oprava inteligence + tvůj Zdatnostní bonus.

**Tvůj Bonus k Útoku kouzlem** = tvá Oprava inteligence + tvůj Zdatnostní bonus.

#### 3. - Čepel Paktu

**speciální**

*Moc tvého Patrona posílí tvou Temnou čepel.*

Přínos je dán tvým Patronem:

* **Arcivíla:** Když Zasáhneš tvora Temnou čepelí, tak do konce tvého dalšího Tahu září mihotavým světlem. Po tuto dobu nemůže být Neviditelný ani těžit z Krytu.

* **Běs:** Když použiješ Rituál žáru a hodíš na Zásah 1 nebo 2, můžeš si hodit ještě jednou. Nový výsledek ale už musíš použít.

* **Bouřný titán:** Když použiješ Rituál šoku, tvůj Bleskový zásah je o 1 větší.

* **Čepel uřknutí:** Kdykoliv zasáhneš tvora Loveckým zakletím, přičti si k Zásahu svého prvního dalšího Útoku na tohoto tvora svůj Zdatnostní bonus.

* **Džin:** Dosah Zbraně s tvou Temnou čepelí je o 1 sáh větší. Její Dostřel je dvojnásobný.

* **Hlubinný:** Když zasáhneš tvora svou Temnou čepelí, je tebou Chycený až do konce tvého dalšího Tahu.

* **Nebešťan:** Jako Bonusovou akci můžeš utratit jedno Lovecké zakletí a tvorovi do 12 sáhů obnovit hod Kostkou temnoty + tvé Oprava inteligence Bodů výdrže.

* **Neumírající:** Kdykoliv srazíš tvora na 0 Bodů výdrže, obnov si hod Kostkou temnoty Bodů výdrže.

* **Pradávný drak:** Pokud použiješ Živelný rituál, celý Typ zásahu tvé Zbraně se změní na Typ zásahu daného Rituálu.

* **Prastarý:** Když způsobíš Kritický zásah Temnou čepelí, tvor se do konce tvého dalšího Tahu stane tebou Vystrašený.

* **Ztracený mistr:** Když způsobíš Zásah Temnou čepelí, můžeš navíc zrušit jeden magický efekt (schopnosti nebo kouzla) podle svého výběru z těch, které na tvora působí.

#### 7. - Paktová krvelačnost

**kdykoliv, kdy Sešleš Trik**

*Magie tvého paktu v tobě probouzí instinktivní násilí.*

Když Sešleš Trik, můžeš použít Bonusovou akci k provedení právě jednoho dalšího Útoku zbraní.

#### 7. - Propůjčená magie

**1x mezi Dlouhými odpočinky**

*Tvůj Patron ti věnuje jedno další Kouzlo.*

Za Pozici kouzel paktové magie můžeš Seslat kouzlo odpovídající tvému Patronovi.

* **Arcivíla:** Rozmazání.

* **Běs:** Sežehující paprsek.

* **Bouřný titán:** Poryv větru.

* **Čepel uřknutí:** Cejchovací úder.

* **Džin:** Levitace.

* **Hlubinný:** Ticho.

* **Nebešťan:** Nižší navrácení.

* **Neumírající:** Slepota nebo Hluchota.

* **Pradávný drak:** Rozpal kov.

* **Prastarý:** Odhal myšlenky.

* **Ztracený mistr:** Spatři neviditelné.

#### 11. - Podmaňující spoutání

**kdykoliv, Temné spoutání**

*Temnota, kterou nepřítele nakazíš, rozežere jeho obrany zevnitř.*

Cíl nakažený tvou temnotou skrze tvé Temné spoutání obdrží Nevýhodu k Záchranám proti tvým Černokněžnickým kouzlům.

#### 15. - Věnovaná magie

**1x mezi Dlouhými odpočinky**

*Tvůj Patron ti věnuje nejen jedno další Kouzlo, ale i potřebnou magickou sílu.*

Můžeš Seslat kouzlo dané tvým Patronem zdarma bez spotřebování Pozice kouzel. Stupeň Seslaného Kouzla odpovídá Stupni pozic tvé Magie dané Paktem.

* **Arcivíla:** Zpomalení.

* **Běs:** Ohnivá koule.

* **Bouřný titán:** Blesk.

* **Čepel uřknutí:** Mihotání.

* **Džin:** Strážný znak.

* **Hlubinný:** Zmrzlý déšť.

* **Nebešťan:** Obrození.

* **Neumírající:** Uvrhni Kletbu.

* **Pradávný drak:** Ochrana před energií.

* **Prastarý:** Rychlost.

* **Ztracený mistr:** Stvoř Nemrtvého.

#### 18. - Zakletí oběti

**kdykoliv, Lovecké zakletí**

*Naučíš se Zakletí, kterým svému Patronovi zaslíbíš své oběti.*

Naučíš se Obětující zakletí, které se nepočítá do počtu Loveckých zakletí, která Znáš.

## Tulák

Tuláci jsou všestranní dobrodruzi spoléhající na svou zkušenost, tréninkem a praxí vybroušené schopnosti a především na svůj důvtip a pohotovost. Ať už ke svým dovednostem přišli sami tvrdou praxí, nebo se jim naučili intenzivním výcvikem, to, co je spojuje, je preciznost a mistrovství, stejně jako schopnost poradit si s většinou problémů a situací bez cizí pomoci. Tuláci umí být křiklaví i nenápadní, umí se ohánět Mečem stejně jako slovem a jejich schopnost něco nalézt překoná jen jejich schopnost nechat něco zmizet.

Mezi dobrodruhy jsou Tuláci tou nejrozmanitější skupinou. Kromě povahy jejich schopností je spojuje pouze fakt, že vždy nějakým způsobem stojí stranou běžné společnosti, ať už protože jí byli vyvrženi jako zločinci, protože do ní nezapadli a opustili ji, aby zažili svět na cestách, nebo protože sami dobrovolně ustoupili do pozadí, aby unikli povrchnosti, nebo aby se dostali k loutkářským provázkům, které řídí okolní svět. Pokud se zrovna nesnaží zmizet nebo splynout s davem, lze je najít mezi zloději, cestovateli, obchodníky, šlechtici, herci a mnoha dalšími skupinami - stačí se dívat po těch, kteří nezapadají.

### Tvorba Tuláka

Co tě postavilo stranou společnosti? Šlo o nepřízeň osudu, něčí vedení nebo o vlastní rozhodnutí? Považuješ to za křivdu, dar nebo prozření? Nebo to je pro tebe prostě něco, co se stalo? Bez ohledu na to, co dáváš najevo a čím se prezentuješ, co je to, čeho si ve svém životě skutečně ceníš? Svoboda, peníze, moc nebo vzrušení a nebezpečí? Nebo něco úplně jiného? Možná pomsta jedinci, nebo společnosti obecně? Přátelství? Cestování a nové zážitky?

I když Tuláci ze své podstaty tíhnou k nezávislosti, žijí mezi ostatními a utvářejí si vztahy. Jak se díváš na okolní společnost? A na jedince okolo sebe? Jaký typ vztahů s ostatními preferuješ? Je nějaký typ vztahů, kterého se straníš, bojíš nebo tě znervózňuje?

#### Výdrž

**Kostky obnovy:** 1k8 za každou Úroveň tuláka.

**Maximum výdrže na 1. Úrovni:** 8 + Oprava odolnosti.

**Maximum výdrže na vyšších Úrovních:** 1k8 (nebo 5) + Oprava odolnosti za každou Úroveň tuláka po 1. Úrovni.

#### Zdatnosti

**Zbroje:** Lehké zbroje.

**Zbraně:** Jednoduché zbraně, Dlouhý meč, Krátký meč, Rapír, Ruční kuše.

**Pomůcky:** Zlodějské náčiní.

**Záchranné hody:** Obratnost, Inteligence. 

**Dovednosti:** Zvol si čtyři z těchto: Akrobacie, Atletika, Čachry, Klamání, Nenápadnost, Pátrání, Přesvědčování, Vhled, Vnímání, Vystupování, Zastrašování.

**SO Záchrany schopností** = 8 + tvá Oprava obratnosti (pro fyzické schopnosti) nebo inteligence (pro duševní a sociální schopnosti) + tvůj Zdatnostní bonus, pokud není řečeno jinak.

#### Vybavení

Kromě vybavení daného tvým Zázemím začínáš s následující výbavou:

* **(a)** Rapír, nebo **(b)** Krátký meč,

* **(a)** Krátký luk a Toulec s 20 šípy, nebo **(b)** Krátký meč,

* **(a)** Lupičův balíček, nebo **(b)** Jeskyňářův balíček, nebo **(c\)** Průzkumníkův balíček,

* Kožená zbroj, dvě Dýky a Zlodějské náčiní.

###### Tabulka Tuláka

| Úroveň | Zdatnostní bonus | Zákeřný útok | Schopnosti |
| --- | --- | --- | --- |
| 1. | +2 | 1k6 | Kvalifikace, Zákeřný útok, Zlodějská hantýrka |
| 2. | +2 | 1k6 | Mazaná akce |
| 3. | +2 | 2k6 | Tulácký archetyp |
| 4. | +2 | 2k6 | Zvýšení Hodnot vlastností |
| 5. | +3 | 3k6 | Neuvěřitelné uhýbání |
| 6. | +3 | 3k6 | Kvalifikace |
| 7. | +3 | 4k6 | Vyváznutí |
| 8. | +3 | 4k6 | Zvýšení Hodnot vlastností |
| 9. | +4 | 5k6 | Schopnost Tuláckého archetypu |
| 10. | +4 | 5k6 | Zvýšení Hodnot vlastností |
| 11. | +4 | 6k6 | Spolehlivý talent |
| 12. | +4 | 6k6 | Zvýšení Hodnot vlastností |
| 13. | +5 | 7k6 | Schopnost Tuláckého archetypu |
| 14. | +5 | 7k6 | Mimořádný sluch |
| 15. | +5 | 8k6 | Kluzká mysl |
| 16. | +5 | 8k6 | Zvýšení Hodnot vlastností |
| 17. | +6 | 9k6 | Schopnost Tuláckého archetypu |
| 18. | +6 | 9k6 | Nepolapitelnost |
| 19. | +6 | 10k6 | Zvýšení Hodnot vlastností |
| 20. | +6 | 10k6 | Eso v rukávu |

### Schopnosti Tuláka

#### 1., 6. - Kvalifikace

**stále**

*Nejenže ovládáš mnoho užitečných dovedností, ale pyšníš se i jejich mistrovstvím.*

Ze svých Zdatností v Dovednostech a se Zlodějským náčiním si zvol dvě, v nichž získáš Kvalifikaci. Tvůj Zdatnostní bonus se u nich zdvojnásobí.

Na 6. Úrovni si přidej Kvalifikaci k dalším dvěma těmto Zdatnostem.

#### 1. - Zákeřný útok

**1x za Tah, speciální**

*Dokážeš beze zbytku využít každé výhody a nestřeženého okamžiku.*

Když máš k Útoku Vytříbenou zbraní nebo Zbraní na dálku Výhodu, nebo je při Útoku takovou zbraní do jednoho sáhu od Cíle tvůj spojenec a nemáš přitom Nevýhodu, můžeš při úspěchu zvýšit hodnotu Zásahu o tolik k6, kolik je nahoru zaokrouhlená polovina tvé Úrovně tuláka, jak ukazuje Tabulka Tuláka.

#### 1. - Zlodějská hantýrka

**stále**

*Pár obratně sestavenými větami dokážeš předat zdánlivě nevyřčené zprávy.*

Zlodějská hantýrka je jazyk v jazyce, který ukrývá skutečnou zprávu do zdánlivě triviálních sdělení. Můžeš ji použít ke komunikaci s jinými tvory, kteří ji ovládají. Komunikace Zlodějskou hantýrkou trvá 4x déle než normálně.

Navíc ovládneš i jazyk tajných signálů a symbolů, které se používají např. k vyznačení území, předání informací o pohybu stráží v okolí, o bezpečnosti oblasti, o bezpečných útočištích, ke sdělení míst a času konání putovních černých trhů atp.


#### 2.  - Mazaná akce

**Bonusová akce, kdykoliv**

*Díky tvé zběhlosti a obratnosti je těžké tě dostihnout - jak při honičkách, tak v boji.*

Každý Tah můžeš jako Bonusovou akci provést Odpoutání, Schování se, nebo Běh. Běh můžeš takto použít jako hlavní i Bonusovou akci a svou Rychlost tak ztrojnásobit.

#### 3., 9., 13., 17. -  Tulácký archetyp

**stále**

*I mezi rozmanitými Tuláky se najde podobnost - minimálně v oblastech jejich mistrovství.*

Tvůj Archetyp ukazuje, v jakém z mnoha možných směrů rozvíjíš své talenty a nadání a dává ti související schopnosti. Na 3. Úrovni si zvolíš svůj Archetyp a získáš jeho první schopnost. Další schopnosti svého Archetypu pak dostaneš na 9., 13. a 17. Úrovni. Níže najdeš popsané Archetypy obratného a všestranně nadaného Kejklíře, na krádeže a nenápadnost specializovaného Mistra zloděje, za nitky v pozadí tahající Šedou eminenci, do božské moci a kouzel fušujícího Svatokupce a dobrodružného Vykradače hrobek.

<Card header="Tulácké archetypy v 5E">

V Základní knize 5E dále najdeš do kouzelnické magie fušujícího **Mystického šejdíře** a smrtícího **Vraha**. V Xethově průvodci je popsán v pátrání a odhalování zběhlý **Slídil**, manipulativní **Šibal**, elegantní a mistrně šermující **Švihák** a v přežití a průzkumu divočiny trénovaný **Zvěd**. Tanyin hrnec obsahuje na hraně smrti balancujícího **Fantoma** a psioniku ovládající **Duševní dýku**.

</Card>

#### 4., 8., 10., 12., 16., 19. - Zvýšení Hodnot vlastností

**stále**

Můžeš si zvýšit Hodnotu jedné Vlastnosti o +2 nebo Hodnoty dvou Vlastností o +1. Žádnou Vlastnost si takto nemůžeš zvýšit na víc než na 20.

Místo zvýšení Hodnot vlastností si můžeš vzít Odbornost (pokud na ně hrajete). Navíc si vždy můžeš změnit Zdatnost z jedné Dovednosti na jinou a z jedněch Pomůcek na jiné, případně si změnit jeden jazyk, který znáš, za jiný.

#### 5. - Neuvěřitelné uhýbání

**Reakce, kdykoliv, kdy Útok vidíš**

*I když se Zásahu zcela nevyhneš, tvé reflexy a trénink ti stále umožňují vyhnout se nejhoršímu.*

Když tě protivník úspěšně Zasáhne, můžeš snížit hodnotu Zásahu na polovinu.

#### 7. - Vyváznutí

**kdykoliv, speciální**

*Tvé pohotové reflexy a zkušenost ti umožňují vyváznout i z opravdu děsivých situací.*

Když se ocitneš v oblasti plošného efektu vynucujícího Záchranný hod na Obratnost, který při úspěšné Záchraně dává snížený efekt (typicky poloviční Zásah), vyvázneš při úspěšné Záchraně zcela bez následků a při neúspěšné efekt vyhodnotíš jako při běžném úspěchu.

#### 11. - Spolehlivý talent

**stále, Ověření zdatnosti**

*Preciznost tvého tréninku ti zabrání dělat triviální chyby.*

Když si házíš na Vlastnost se započtením Zdatnosti (nebo Kvalifikace), tak se hod 9 a méně na k20 počítá automaticky jako 10.

#### 14. - Mimořádný sluch

**stále, do 2 sáhů**

*Život tě naučil všímat si i skrytých nebezpečí.*

Do 2 sáhů víš o přítomnosti skrytých a neviditelných tvorů a znáš jejich přesnou polohu. Stav Ohlušený tuto schopnost potlačí.

#### 15. - Kluzká mysl

**stále**

*Opatrnost se ti stane tak vlastní, že se neuchopitelnými stanou i tvé myšlenky.*

Získáš Zdatnost v Záchranných hodech na Moudrost.

#### 18. - Nepolapitelnost

**stále**

*Dokážeš si ohlídat všechny hrozby - bez ohledu na jejich počet a hrozivost.*

Pokud se jim nepovede tě Vyřadit, útočníci proti tobě nemůžou mít Výhodu.

#### 20. - Eso v rukávu

**1x mezi Odpočinky**

*Dokážeš bezezbytku využít své ohromné zručnosti, špinavých triků i čiročirého štěstí.*

Pokud selžeš v Útoku, můžeš ho prohlásit za úspěšný. Pokud selžeš v Ověření vlastnosti, můžeš hod kostkou nahradit hodnotou „20".

### Kejklíř

Bavičství je řemeslo i umění. Jen málokdo si však uvědomuje, kolik dovednosti a mistrovství se v něm skrývá - dovedností a mistrovství, které nemusí být zdaleka tak nevinné, jak se na jevišti zdají, a které lze využít mnoha různými a často nečekanými způsoby.

#### 3. - Putovní společnost

**stále**

*Život mezi baviči tě naučil mnoha věcem ze zákulisí divadla i jiných atrakcí a služeb.*

Získáš Zdatnost s Pomůckami pro přestrojování a s Bylinkářskou soupravou.

#### 3. - Vrhač

**stále**

*Vrhání nožů, ale i žonglování, házení a další disciplíny tě naučily smrtící přesnosti.*

Parametry všech Vrhacích zbraní se pro tebe upraví následujícím způsobem:

* Pokud mají jednu hodnotu Dosahu, zvýší se o 2 sáhy.

* Krátký dostřel se zvýší o 2 sáhy a Dlouhý 6 sáhů.

* K hodnotě Zásahu můžeš přičíst Opravu obratnosti dvakrát.

#### 9. - Vlna úspěchu

**Zdatnostní bonus x mezi Dlouhými odpočinky** 

*Praxe tě naučila poznat moment, kdy se prostě daří, a bez váhání ho využít.*

Při hodu na Útok, Ověření vlastnosti nebo při Záchranném hodu můžeš použít svůj předchozí hod k20. Tuto schopnost nelze „řetězit" - jeden hod můžeš takto znovu použít jen jednou. Pokud házíš s Výhodou nebo Nevýhodou, pak tato schopnost umožní nahradit jen jednu z hozených kostek.

#### 13. - Všeuměl

**1x mezi Odpočinky**

*Život mezi baviči je o neustálém učení se novým věcem - a občas pochytíš střípky nečekaných znalostí.*

Můžeš si přičíst Zdatnostní bonus k hodu na Dovednost nebo použití Pomůcek, s nimiž Zdatnost nemáš.

#### 17. - Útok do slabin

**1x mezi Odpočinky, Útok s Výhodou**

*Pár odpozorovaných špinavých triků ti v kombinaci s tvou rychlostí a přesností umožňují zasadit velmi bolestivé údery.*

Při úspěšném Útoku s Výhodou, který způsobí Zásah, můžeš Cíl připravit o jeho Akci v jeho následujícím Tahu a snížit jeho Rychlost na polovinu (zaokrouhleno dolů). Cíli stále zůstane případná Bonusová akce a může nadále provádět Reakce.

### Mistr zloděj

Patříš k těm Tulákům, kteří se rozhodli jít cestou nejtradičnějšího z řemesel. To nutně neznamená, že porušuješ zákon, ale přiznejme si to na rovinu - nejspíš jen proto, že tě u toho zatím nikdo nezvládl chytit a dokázat ti to.

#### 3. - Lupičství

**stále**

*Šplhání, přelézání a přeskakování jsou tvou každodenní rutinou.*

Šplhání nesnižuje tvou Rychlost na polovinu. Navíc při skoku do dálky s rozběhem doskočíš o třetinu své Opravy obratnosti metrů dále (resp. Opravu obratnosti stop dále).

#### 3.  - Rychlé ruce

**kdykoliv**

*Kradení je pro tebe naprosto samozřejmou činností.*

Svou Mazanou akci (resp. její Bonusovou akci) můžeš použít i k:

* Ověření obratnosti (Čachrů),

* použití Zlodějského náčiní ke zneškodnění pasti nebo otevření zámku,

* k Akci Použití předmětu.

#### 9. - Prvotřídní tichý pohyb

**stále**

*Kdo by se dokázal plížit lépe než mistr zloděj?*

Pokud se v daném Tahu nepohneš o více než polovinu své Rychlosti, máš Výhodu k Ověření obratnosti (Nenápadnosti).

#### 13. - Používání Kouzelných předmětů

**kdykoliv**

*Skrze všechny magické předměty, které ti díky své ceně prošly pod rukama, máš dobré povědomí o principech jejich fungování.*

Při používání Kouzelných předmětů ignoruj všechny požadavky na Povolání, Rasu a Úroveň.

#### 17. - Zlodějovy reflexy

**v 1. Kole**

*Jakmile začneš jednat, jednáš s bleskovou rychlostí.*

V 1. Kole boje můžeš provést dva Tahy - jeden ve své běžné Iniciativě a druhý ve své Iniciativě minus 10 (i pokud je tato záporná). Tuto schopnost nemůžeš použít, když tě protivníci Překvapí.

### Svatokupec

Ať už se věnuješ poctivému náboženskému obchodu a tvá materiální pomoc církvi ti přinesly nečekané benefity, nebo ti přeprodávání falešných svátostí a kradených relikvií pomohlo naladit se na správnou vlnu, dokážeš do světa vnášet Klerickou moc - a přitom s Kleriky nemít jinak skoro nic společného.

#### 3. - Sesílání kouzel

**kdykoliv, speciální**

*Kontakt se svatými relikviemi, posvátnými artefakty a vysvěcenými místy tě naučil naladit se na božskou moc a slávu. Ať už ji získáváš přímo, cizím jménem, nebo čistou svatokrádeží, máš moc Sesílat, nebo možná jen téměř dokonale imitovat, božská kouzla.*

Základy pravidel pro Sesílání kouzel jsme už uvedli v 2. kapitole. Kompletní pravidla pro Sesílání kouzel jsou v 10. kapitole, kde najdeš i seznam Klerických kouzel.

Tabulka Svatokupce ukazuje počet Triků a Klerických kouzel, které Znáš, a počet Pozic kouzel daného Stupně, které máš k dispozici a které si obnovíš na konci každého Dlouhého odpočinku.

Když získáš Úroveň v Povolání tuláka, můžeš si zvolit jedno z Klerických kouzel, které Znáš, a nahradit ho jiným Kouzlem ze seznamu Klerických kouzel (nové Kouzlo nemusí být stejného Stupně).

**Sesílací vlastnost** pro tvá Klerická kouzla je tvá Moudrost, protože boží magie, kterou využíváš (či zneužíváš) vychází z pochopení božstva a schopnosti se vcítit do jeho vůle.

**Tvůj SO Záchrany kouzla** = 8 + tvá Oprava Moudrosti + tvůj Zdatnostní bonus.

**Tvůj Bonus k Útoku kouzlem** = tvá Oprava Moudrosti + tvůj Zdatnostní bonus.

**Sesílací ohniskový předmět:** Pro svá Klerická kouzla můžeš použít libovolný vhodný Svatý symbol nebo jakýkoliv alespoň vzdáleně odpovídající Klerický ohniskový předmět (Relikvie, Podobizna svatého, Modlitební mlýnek atp.).

###### Tabulka Svatokupce

| Úroveň | Známá | kouzla | Pozice | x. | Stupně | |
| --- | --- | --- | --- | --- | --- | --- |
| **tuláka** | **Triky** | **Kouzla** | **1.** | **2.** | **3.** | **4.** |
| 3. | 2 | 3 | 2 | — | — | — | 
| 4. | 2 | 4 | 3 | — | — | — | 
| 5. | 2 | 4 | 3 | — | — | — |
| 6. | 2 | 4 | 3 | — | — | — |
| 7. | 2 | 5 | 4 | 2 | — | — |
| 8. | 2 | 6 | 4 | 2 | — | — |
| 9. | 2 | 6 | 4 | 2 | — | — |
| 10. | 3 | 7 | 4 | 3 | — | — |
| 11. | 3 | 8 | 4 | 3 | — | — |
| 12. | 3 | 8 | 4 | 3 | — | — |
| 13. | 3 | 9 | 4 | 3 | 2 | — |
| 14. | 3 | 10 | 4 | 3 | 2 | — |
| 15. | 3 | 10 | 4 | 3 | 2 | — |
| 16. | 3 | 11 | 4 | 3 | 3 | — |
| 17. | 3 | 11 | 4 | 3 | 3 | — |
| 18. | 3 | 11 | 4 | 3 | 3 | — |
| 19. | 3 | 12 | 4 | 3 | 3 | 1 |
| 20. | 3 | 13 | 4 | 3 | 3 | 1 |

#### 3\. - Odposlechnutá teologie

**stále**

*Tady a tam máš odposlechnuto to skutečně důležité z náboženské nauky - a dost dalšího na to, tvářit se sečtěle.*

Máš Zdatnost v Dovednosti Náboženství a máš v ní Kvalifikaci (dvojnásobný Zdatnostní bonus).

#### 9. - Falešný lék

**1x mezi Dlouhými odpočinky**

*Umíš napodobit léčivou sílu stejně, jako podvodník skutečné zlato.*

Můžeš Seslat Léčivé kouzlo, které Znáš, z jeho minimálního potřebného Stupně bez utracení Pozice kouzel nebo Surovin. Takto Seslané Kouzlo:

* Neobnoví Body výdrže, ale dodá Dočasné body výdrže, ale ne víc, než kolik skutečných Bodů výdrže Cíli momentálně chybí. Tyto Dočasné body výdrže zmizí po jedné minutě.

* Pokud měl Cíl 0 Bodů výdrže, probere se a přestane umírat - avšak zachová si své úspěchy a neúspěchy z předchozích hodů proti smrti. Pokud si v mezičase neobnoví alespoň 1 skutečný Bod výdrže, padne po uplynutí jedné minuty opět do Bezvědomí a bude pokračovat v Záchranách proti smrti tam, kde přestal.

* Pokud Kouzlo odstraňuje nějaký Stav, tak jej touto schopností pouze potlačíš na dobu jedné minuty. Stav poté naváže, jako by žádná doba neuplynula.

#### 13. - Zloděj léčení

**kdykoliv, Reakce**

*Ve své opovážlivosti dokážeš krást nejen boží slávu, ale i samotnou životní sílu.*

Když si tvor do 6 sáhů od tebe obnovuje Body výdrže, můžeš ho pomocí Reakce přimět k Záchraně na Moudrost proti tvému SO Záchrany kouzel. Pokud neuspěje, léčebný efekt selže - zato ty si obnovíš Body výdrže v hodnotě poloviny původního účinku.

#### 17. - Imitace odvrácení

**1x mezi Dlouhými odpočinky**

*Dokážeš ukrást nebo imitovat projevy osobní božské přízně.*

Jako Akci provedeš falešnou nebo skutečnou modlitbu. Všichni Nemrtví, Běsi, Nebešťané, Elementálové a Víly do 12 sáhů od tebe si musí hodit Záchranu proti tvému SO Záchrany kouzel. Pokud selžou, jsou tebou na jednu minutu Vystrašení - nemůžou se k tobě dobrovolně přiblížit a dokud jsi v jejich dohledu, mají Nevýhodu k Ověřením vlastností a hodům na Útok. Tato schopnost ignoruje Imunitu proti Vystrašení.

### Šedá eminence

To ty jsi tou pověstnou postavou v kápi, oním stínem v pozadí, šepotem rad a názorů, služebníkem tahajícím za vládcovy loutky, přívětivým velkovezírem nebo neznámým vládcem podsvětí. Nebo na to alespoň zdárně aspiruješ. Ať už jednáš na kterékoliv straně v číkoliv prospěch, nejraději jednáš skrze ostatní - bohužel ale občas i pro tebe platí, že co chceš mít zařízené pořádně...

#### 3. - Mezi řádky

**kdykoliv**

*Naučíš se komunikovat způsobem, který je zřejmý pro ty, které chceš oslovit, ale nesrozumitelný pro ostatní.*

Můžeš používat Zlodějskou hantýrku (resp. její individuální obdobu) i vůči tvorům, kteří ji sami neovládají, pokud tyto tvory znáš nebo sis o nich něco zjistil. Mnohdy ani nemusíš používat zvláštní slova – stačí vhodná intonace nebo nenápadně položený důraz.

Pokud takto komunikuješ s více tvory naráz, všichni tito tvorové musí mít něco společného – a zprávu pochopí kdokoliv další, kdo s nimi tento rys sdílí. Tvému sdělení porozumí také každý, kdo má schopnost (např. díky efektu Kouzla) porozumět významu jazyků či kódů, které nezná.

#### 3. - Snování Sítí

**v Mezidobí**

*Máš nedostižný talent ve verbování poskoků stejně jako v jejich využívání a organizaci.*

Pro tvorbu Sítí v Mezidobí použij běžná pravidla pro Sítě (viz 8. kapitola: Hraní hry, část Moc a vliv – Sítě, strana 314) jako všichni ostatní. Navíc ale získáš následující přínosy:

* Máš Zdatnost ve všech hodech, které se Sítěmi souvisí.

* Budování Sítí ti trvá o jednu Scénu mezidobí na Stupeň sítě kratší dobu (ale vždy minimálně jednu Scénu).

* Tebou vytvořené Sítě mají automaticky jednu Charakteristiku navíc.

Pokud ve vaší hře nehrajete na Mezidobí, pak ve vhodných chvílích mezi dobrodružstvími (typicky při postupu na novou Úroveň) přesto získáš možnost vytvoření Sítě v hodnotě tří Scén mezidobí v místě, ve kterém se zrovna nacházíš. Stále však musíš splnit ostatní podmínky tvorby Sítě (jako vynaložené náklady atp.). Takovéto Sítě můžeš následně používat během dalších dobrodružství.

#### 9. - Improvizované sítě

**1x mezi Dlouhými odpočinky**

*Vždy dokážeš najít lidi ochotné udělat pro tebe nějakou tu prácičku.*

Když strávíš alespoň jednu část dne (odpoledne, večer atp.) zdánlivým nicneděláním v místě, kde nezná každý každého, dokážeš najít a navázat kontakt s místním podsvětím – ať už to znamená pár špatných sousedů, místní pobudy, nebo skutečné zločince a násilníky. Toto dokážeš udělat bez upoutání jakékoliv zvláštní pozornosti nebo podezření.

Jakmile jsi v kontaktu s místním podsvětím, můžeš si od něj koupit služby. Cena služby je na úvaze PH, ale zpravidla stojí 10–60 zlatých. Každá akce, kterou si vyžádáš, je závislá na tvém výběru najatých zločinců a na instrukcích, které jim zadáš – jde proto o Ověření tvé Inteligence, v němž máš Zdatnost. SO v anonymním prostředí (města) je 10 + (Nebezpečnost cíle / 2), zatímco v přehledném prostředí (venkov) to je 10 + Nebezpečnost cíle. U Cílů, které nemají Nebezpečnost, použij jejich Úroveň.

Zločinci při své činnosti nepřekročí hranice běžné pro dané prostředí (tj. zpravidla např. nespáchají vraždu) a provedou akci odpovídající jejich běžným schopnostem v daném místě nebo jeho blízkém okolí. Můžeš se pokusit překročit jedno z těchto omezení, ale k hodu na provedení akce si tím dáš Nevýhodu.

Po provedení akce a popsání jejího průběhu a výsledků si na tobě PH může vyžádat Záchranu na Inteligenci. V případě selhání Cíl akce zjistí, kdo za ní stál, popř. získá stopy správným směrem – to neznamená, že může něco dokázat, ale i tak to pro tebe může být nepříjemné.

#### 13. - Znervózňující manévr

**kdykoliv, se Zákeřným útokem**

*Zaskočeného protivníka dokážeš dále vyvést z rovnováhy jedinou hláškou, gestem, výrazem nebo jen pohybem.*

Když k Útoku používáš Zákeřný útok, můžeš použitím Bonusové akce protivníka dále zmást a zvýšit rozsah svého Kritického zásahu pro daný Útok o +1 (běžně tedy na hod 19-20 na k20).

#### 17\. - Podmanivá osobnost

**kdykoliv, 10 minut soukromého rozhovoru** 

*Pár vhodně zvolenými slovy si dokážeš získat přízeň většiny tvorů.*

Po chvíli soukromého rozhovoru můžeš tvora přimět hodit Záchranu na Moudrost se SO tvého SO Záchrany schopností (podle Inteligence). Při selhání ho Zmámíš, při úspěchu se vůči této schopnosti stane Imunním. Okolnosti můžou dát tvorovi Výhodu nebo Nevýhodu k hodu a u tvorů, kteří jsou k tobě osobně nepřátelští, může PH rozhodnout, že jsou vůči této schopnosti po dobu svého nepřátelství k tobě Imunní.

Zmámený tvor na tebe nezaútočí a máš proti němu Výhodu na všechna Ověření vlastností při sociálních interakcích. Tvor zůstává Zmámený, dokud neuděláš něco, co mu ublíží, nebo dokud mu někdo velmi přesvědčivě neukáže, že jej zneužíváš - v takovém případě může svou Záchranu zopakovat. Zmámení může tvora zbavit i Kouzlo nebo schopnost, které Zmámení zruší, ty ale tvorovi neposkytnou Imunitu a můžeš jej později zkusit Zmámit znovu.

### Vykradač hrobek

Patříš k těm Tulákům, kteří obrátili svůj talent a touhu po loupení k těm, kteří si již příliš nestěžují. Tvým domovem jsou zapomenuté chrámy, ztracená města, zaprášené hrobky, vraky ztroskotané na skalách, zapovězené katakomby a všechna ostatní místa, která civilizace opustila nebo která zmizela z její paměti. Včetně všech nástrah, které tam činí život o tolik zajímavějším.

#### 3. - Zkušenost s kobkami

**stále**

*Zkušenosti s přirozenými i umělými typy nástrah a pastí ti umožňují všimnout si jich včas.*

Můžeš hledat pasti při normálním cestovním tempu a máš Výhodu k jejich hledání, zneškodňování a ke všem hodům na Záchrany před nimi. Máš také Výhodu (+5 k Pasivnímu vnímání) pro odhalení přepadení.

#### 3. - Zbrojnice světa

**stále**

*Častá nutnost jednat rychle a jen s tím, co máš na dosah, pro tebe změnily svět v jednu velkou zbrojnici.*

Získáš Zdatnost s Improvizovanými zbraněmi. Ty pro tebe navíc získají Vytříbenou vlastnost a dvojnásobný počet Kostek zásahu.

#### 9. - Bleskové reflexy

**kdykoliv**

*Na nebezpečí dokážeš zareagovat dříve, než si ho vůbec uvědomíš.*

Pokud tě zasáhne nástraha nebo plošný efekt, u kterého nejsi jmenovitě zamýšleným Cílem, můžeš se pohnut až o hodnotu své Rychlosti do krytu či mimo oblast působení. Pokud opustíš oblast působení, žádný Zásah ani jiný negativní efekt neutrpíš. Navíc s sebou můžeš vzít jednoho tvora nebo věc, kteří jsou během tvého pohybu na Dosah (ale ne obojí).

#### 13. - Zoufalé prostředky

**1x mezi Odpočinky**

*Mnohá děsivá setkání a těsné úniky tě naučily najít a okamžitě využít slabiny i těch nejzákeřnějších strážců krypt a jejich divokých obyvatel.*

Když čelíš nepřátelskému tvorovi nebo Výtvoru, můžeš si jako Bonusovou akci hodit Ověření moudrosti (Vnímání) se SO rovnému 10 + (Nebezpečnost / 2). V případě úspěchu:

* Pokud to je jen trochu představitelné, najdeš v okolí vhodnou Improvizovanou zbraň proti danému tvorovi - pokud má tvor Zranitelnost, fóbii nebo jinou podobnou slabinu, tak ji tato Zbraň cílí. Pokud žádnou podobnou slabinu nemá, tak se nalezená zbraň vyhýbá tvorovým Odolnostem, nebo alespoň Imunitám.

* Pokud taková Zbraň k dispozici skutečně být nemůže, nalezneš alespoň něco, co ti může pomoci alespoň na jedno Kolo odvést jeho pozornost, nebo jej na jedno Kolo zdržet.

V obou případech získáš Výhodu na jednu svou další Akci proti tomuto tvorovi, nebo k pokusu o útěk od něj (včetně dalšího odvedení jeho pozornosti atp.).

#### 17. - Na všech frontách

**stále**

*Odrážet Kostlivce při sbírání pokladu, zatímco řídíš rozpadající se důlní vozík pronásledovaný kamennou koulí - ve tvém životě ti nezbývá nic jiného, než skutečně zvládat vše naráz.*

Možnosti tvé Mazané akce se rozšíří - jako Bonusovou akci můžeš provést libovolnou jinou Akci než Útok. Můžeš použít Dovednost, pohnout se, přečíst Svitek, provést Manévr nebo akrobatický kousek, vyrazit dveře, Seslat kouzlo s Vyvoláním jedna Akce, Bonusová akce, hodit někam Lano a všechno ostatní. U Sesílání se potřeby pravidel pro Vyvolání (strana 352) předpokládá, že kouzlo s Vyvoláním 1 Akce bylo Sesláno v běžné Akci.

## Kombinovaná povolání

Kombinovaná povolání jsou volitelné pravidlo, které postavě umožní získávat Úrovně ve více Povoláních. Žádné Povolání si nemůžeš vzít dvakrát (a znásobovat tak jeho schopnosti) a v rámci každého Povolání můžeš mít pouze jeden jeho Obor. Pokud používáš Povolání z původní 5E, která nejsou součástí této knihy a chceš je kombinovat s JaD, zkontroluj si v 5E, jaké mají předpoklady a jaké dávají Zdatnosti.

Když chceš kombinovat Povolání, tak při postupu o Úroveň rozhodneš, ve kterém Povolání novou Úroveň získáš. Pokud potřebuješ zjistit celkovou Úroveň své postavy, sečti Úrovně ve všech svých Povoláních.

### Předpoklady

Aby si postava mohla vzít nové Povolání, musí s lehkostí zvládat své současné a zároveň mít dostatečné nadání pro to nové. Jinými slovy, musí mít dostatečně vysoké Hodnoty důležitých Vlastností jak pro původní, tak pro nové Povolání. Konkrétní Hodnoty uvádí Tabulka kombinovaných povolání níže.

###### Tabulka Kombinovaných povolání

| Povolání | Minimální Hodnota vlastností | Získané Zdatnosti |
| --- | --- | --- |
| Alchymista | Obratnost 13 a Inteligence 13 | Krátký meč, Ruční kuše, Alchymistická souprava, Bylinkářská souprava |
| Barbar | Síla 13 | Štíty, Jednoduché zbraně, Válečné zbraně |
| Bard | Charisma 13 | Lehké zbroje, jedna Dovednost dle tvé volby, jeden Hudební nástroj dle tvé volby |
| Bojovník | Síla 13 nebo Obratnost 13 | Lehké zbroje, Střední zbroje, Štíty, Jednoduché zbraně, Válečné zbraně |
| Čaroděj | Charisma 13 | — |
| Černokněžník | Charisma 13 | Lehké zbroje, Jednoduché zbraně |
| Druid | Moudrost 13 | Lehké zbroje, Střední zbroje, Štíty (Druidi nenosí Zbroje ani Štíty z kovu) |
| Klerik | Moudrost 13 | Lehké zbroje, Střední zbroje, Štíty |
| Kouzelník | Inteligence 13 | — |
| Lovec netvorů | Síla 13 nebo Obratnost 13, Inteligence 13 | Lehké zbroje, Střední zbroje, Jednoduché zbraně, Válečné zbraně, Alchymistická souprava |
| Tulák | Obratnost 13 | Lehké zbroje, jedna Dovednost ze seznamu Dovedností Tuláka, Zlodějské náčiní |

### Úroveň a Zdatnostní bonus

Tvá postava má pouze jednu (Celkovou) Úroveň, kterou mezi svá Povolání rozděluje. ( Její Celková úroveň je tedy součtem Úrovní všech jejích Povolání.) Kdykoliv pravidla odkazují na tvou Úroveň (u Kouzel, Bodů zkušeností atp.), myslí tím tvou Celkovou úroveň. Stejně tak zlepšování Triků se řídí tvou Celkovou úrovní (nikoliv Úrovní sesilatelského povolání).

Tvá Celková úroveň nemůže být vyšší než 20 - při Kombinování povolání tedy nikdy nezískáš nejmocnější schopnosti jednotlivých Povolání. Tvůj Zdatnostní bonus je dán tvou Celkovou úrovní. Zdatnostní bonus je pro všechna Povolání stejný.

### Výdrž a Kostky obnovy

Při získání nové Úrovně zvýšíš své Maximum výdrže o hodnotu svého právě zlepšeného Povolání. Spolu s tím získáš i příslušnou Kostku obnovy. Pokud mají tvá Povolání stejnou Kostku obnovy, můžeš je prostě sečíst - pokud mají jiné Kostky obnovy, musíš je sledovat odděleně. Pokud některé pravidlo říká (např. u Výprav), že ztratíš Kostku obnovy, můžeš se rozhodnout, která to bude.

### Zdatnosti

Když získáš první Úroveň v Povolání, které není tvým původním, získáš jen některé z počátečních Zdatností tohoto Povolání, jak ukazuje Tabulka Kombinovaných povolání.

### Schopnosti povolání

Když získáš novou Úroveň v Povolání, získáš jeho schopnosti pro tuto Úroveň jako obvykle. Schopnosti různých Povolání můžeš kombinovat mezi sebou navzájem. Výjimkou jsou Vícenásobné útoky a Sesílání kouzel, které se řídí následujícími pravidly:

#### Útok navíc

Vícenásobné útoky získané ze schopností různých Povolání nelze nijak kombinovat. Tvůj počet Útoků je dán maximem, které ti dává kterékoliv tvé Povolání samo o sobě. To se týká i Černokněžníkova Tajemného vzývání Žíznivé čepele.

#### Sesílání kouzel

**Pozice kouzel.** Pro všechna svá Kouzla ze všech Povolání vyjma Černokněžníka máš pouze jednu sadu Pozic kouzel, která je dána tvou „Sesilatelskou úrovní" podle Tabulky Pozic kouzel Kombinovaných povolání. Svou Sesilatelskou úroveň získáš, když sečteš své Úrovně barda, čaroděje, druida, klerika a kouzelníka s dolů zaokrouhlenou třetinou součtu Úrovní alchymisty (Theurga), bojovníka (Chodce nebo Chrámového rytíře) a tuláka (Svatokupce). Černokněžnické pozice z Magie dané Paktem sleduj zvlášť - můžeš je ale používat i pro Kouzla z jiných Povolání, a naopak Černokněžnická kouzla můžeš Sesílat i z normálních Pozic.

**Dostupnost, Naučenost a Připravenost** kouzel musíš sledovat pro každé své Sesilatelské povolání zvlášť, přičemž pro každé Povolání máš k dispozici pouze ta Kouzla, která odpovídají tvé Úrovni v daném konkrétním Povolání. Pokud se naučíš Kouzlo, které je dostupné více tvým Sesilatelským povoláním, musíš si poznamenat, ke kterému z nich patří - při Sesílání pak použiješ Sesílací vlastnost daného Povolání, popř. patřičný Ohniskový předmět.

Toto v praxi znamená, že při kombinaci více Sesilatelských povolání budeš mít k dispozici Pozice vyšších Stupňů, než budou Stupně tobě dostupných Kouzel. Pokud Sešleš Kouzlo z vyšší Pozice, stále získáš případné přínosy, které se s tím pojí (viz popisy konkrétních Kouzel).

**Získáš všechny Triky**, které ti dávají všechna tvá Sesilatelská povolání. To opravdu znamená, že možná budeš umět docela hodně Triků. Zlepšování Triků se řídí tvou Celkovou úrovní.

**Kombinace stejných magií.** Pokud kombinuješ různá Povolání se stejným typem magie (například Klerik, Bojovník-Chrámový rytíř a/nebo Tulák-Svatokupec), tak platí vše výše uvedené beze změn. Navíc pro tato Povolání můžeš používat stejnou sadu Surovin a magických pomůcek a stejné Ohniskové předměty. Známá a Připravená kouzla ale sleduj nadále zvlášť - Kouzla ze Sesilatelských oborů nemagických Povolání obvykle nelze měnit v rámci Odpočinků.

Ostatní schopnosti Povolání, i když jsou samy o sobě také magické (jako např. Božská přízeň), tímto nejsou nijak ovlivněny.

###### Tabulka Pozic kouzel Kombinovaných povolání

| Ses. | | | | | Stupně | Pozic | kouzel | | |
| --- | --- | --- | --- | --- | --- | --- | --- | --- | --- |
| **úr.** | **1.** | **2.** | **3.** | **4.** | **5.** | **6.** | **7.** | **8.** | **9.** |
| 1. | 2 | — | — | — | — | — | — | — | — |
| 2. | 3 | — | — | — | — | — | — | — | — |
| 3. | 4 | 2 | — | — | — | — | — | — | — |
| 4. | 4 | 3 | — | — | — | — | — | — | — |
| 5. | 4 | 3 | 2 | — | — | — | — | — | — |
| 6. | 4 | 3 | 3 | — | — | — | — | — | — |
| 7. | 4 | 3 | 3 | 1 | — | — | — | — | — |
| 8. | 4 | 3 | 3 | 2 | — | — | — | — | — |
| 9. | 4 | 3 | 3 | 3 | 1 | — | — | — | — |
| 10. | 4 | 3 | 3 | 3 | 2 | — | — | — | — |
| 11. | 4 | 3 | 3 | 3 | 2 | 1 | — | — | — |
| 12. | 4 | 3 | 3 | 3 | 2 | 1 | — | — | — |
| 13. | 4 | 3 | 3 | 3 | 2 | 1 | 1 | — | — |
| 14. | 4 | 3 | 3 | 3 | 2 | 1 | 1 | — | — |
| 15. | 4 | 3 | 3 | 3 | 2 | 1 | 1 | 1 | — |
| 16. | 4 | 3 | 3 | 3 | 2 | 1 | 1 | 1 | — |
| 17. | 4 | 3 | 3 | 3 | 2 | 1 | 1 | 1 | 1 |
| 18. | 4 | 3 | 3 | 3 | 3 | 1 | 1 | 1 | 1 |
| 19. | 4 | 3 | 3 | 3 | 3 | 2 | 1 | 1 | 1 |
| 20. | 4 | 3 | 3 | 3 | 3 | 2 | 2 | 1 | 1 |

**Příklad:** *Postava na 14. Úrovni má 5 Úrovní kouzelníka, 3 Úrovně Klerika a 4 Úrovně Tuláka-Svatokupce. Její Sesilatelská úroveň je tedy 5 + 3 + (4/3) = 9 a má k dispozici Pozice kouzel až 5. Stupně (4x První, 3x Druhý, Třetí a Čtvrtý a 1x Pátý). Postava zná 4 Kouzelnické a 5 (3 + 2) Klerických triků. Navíc zná přinejmenším 14 Kouzelnických kouzel až 3. Stupně, z nichž si každý den může připravit až 5 + Oprava inteligence, má vždy Připravená 4 neměnná Klerická kouzla 1. Stupně (díky Svatokupci) a může si Připravit další 2 + Oprava moudrosti Klerických kouzel až 2. Stupně (díky svým 3 Úrovním klerika).*

## Odbornosti

Odbornosti jsou volitelné pravidlo, které ti umožní si namísto Zvýšení Hodnot vlastností vzít obecnou zvláštní schopnost, která vyjadřuje speciální trénink, talent nebo výcvik, které ale nesouvisí s tvým Povoláním.

Pokud není přímo řečeno jinak, můžeš si každou Odbornost vzít pouze jednou. Některé Odbornosti mají uvedeny Předpoklady, které musíš splňovat. Pokud později Předpoklad ztratíš (např. vlivem Kletby dočasně klesne některá tvá Vlastnost), ztratíš i efekt dané Odbornosti. Ten se obnoví hned poté, co obnovíš ztracený Předpoklad.

<Card header=" Odbornosti v 5E a jejich tvorba">

Základní kniha 5E obsahuje velké množství dalších Odborností a mnohé další jsou v rozšiřujících příručkách. A spoustu dalších najdeš na internetu v podobě fanouškovské tvorby, na tu ale dávej pozor. Zatímco některé fanouškovské Odbornosti jsou hezké a dobře  pracované, jiné už tak dobré nejsou.

Dobrá Odbornost je obecná, bez vazby na jedno konkrétní Povolání, nebo dokonce jednu jeho konkrétní schopnost. Odbornost může dávat více efektů, ty by ale měly být tematicky jasně provázané. Svou silou by Odbornost měla odpovídat zvýšení Hodnoty vlastnosti o +2, případně samozřejmě ostatním Odbornostem. Slabší Odbornosti lze doladit zvýšením jedné Vlastnosti o +1.

</Card>

#### Gigant

**předpoklad: Síla 15 (+2)**

*Ať už se od narození tyčíš o hlavu výš než ostatní, nebo ti tvůj nedávný trénink přidal spoustu svalů, jsi větší než všichni okolo.*

Tam, kde hraje roli rozdíl Třídy velikosti, nemáš žádné penalizace proti tvorům o jednu Třídu větším a těmto tvorům jejich velikost proti tobě nedává žádné přínosy.

Svou Opravu síly můžeš do své Nosnosti započítat dvakrát. Navíc získáš Výhodu na všechna Ověření síly (Atletiky), která se týkají zvedání, tažení, tlačení nebo nesení.

U Jedenapůlručních zbraní získáš výhody Obouručního držení, i když s nimi bojuješ jen jednou rukou. Můžeš používat Obouruční zbraně, které nejsou Dlouhé, jako Jednoruční - jednu jejich Kostku zásahu tím snížíš na nejbližší nižší Kostku (k12 na k10, k10 na k8, k8 na k6, k6 na k4).

#### Mistr sekerník

*Už tak děsivé zbraně se v tvých rukou mění v nástroje zkázy.*

Když bojuješ Sekerou a způsobíš Kritický zásah protivníkovi se Štítem, tak Štít zničíš (je nepoužitelný, dokud jej někdo neopraví). Pokud protivník nemá Štít, ale má Zbroj, snížíš Hodnocení jeho Zbroje o 2. 

Navíc, když ti při hodu na Zásah Sekerou padne na kostce 1, můžeš ji počítat jako 2.

#### Nedůvěřivost

*Z povahy nebo ze zkušenosti nedůvěřuješ ostatním tvorům. Je těžké tě napálit, i když se úmysly protistrany zdají čisté a tvrzení pravdivá.*

Máš Výhodu na všechny hody proti Klamání a na první hod na Záchranu proti Zmámení. (Jakmile tě něco Zmámí, přijdeš o svou Výhodu do doby, dokud se Zmámení nezbavíš, nebo než samo nepomine.)

#### Nepolapitelnost

*Tvé pohotové reflexy spolu s hbitostí a hrubou silou znemožňují ostatním tě zastavit.*

Máš Výhodu na všechny hody související se snahou tě spoutat nebo uvěznit. Dále máš Výhodu proti Manévru Chycení a na provedení Manévru Prorážení nebo Prosmýknutí.

Navíc tvor, kterého ve svém Tahu úspěšně Zasáhneš, proti tobě nemůže použít Příležitostný útok.

#### Obranný manévr

**předpoklad: Obratnost 12 (+1)**

*Ovládáš sofistikované bojové techniky, které ti umožňují obrátit sílu protivníka proti jemu samému.*

Když na tebe zaútočí Humanoidní tvor, který tě v tomto Kole ještě nezasáhl, a ve svém Útoku selže, můžeš použít svou Reakci a provést proti němu libovolný Útočný manévr.

#### Pašerák

*Dokážeš ukrýt drobné věci i před tím nejdůkladnějším prohledáním.*

Získáš Zdatnost a Kvalifikaci (dvojnásobný Zdatnostní bonus) v Dovednosti Nenápadnost. Navíc bez ohledu na to, jak důkladně tě prohledávají, vždy dokážeš ukrýt alespoň jeden Drobný předmět (např. ve vlasech, vousech nebo jen umně skrytý v dlani).

Pokud už v Nenápadnosti Zdatnost máš, získáš místo ní Zdatnost v Klamání. Pokud máš i tu, získáš Zdatnost v libovolné jiné jedné Dovednosti nebo s jedněmi jinými Pomůckami.

#### Pestrý původ

*Je to sice Trpaslík, ale uznej, že vypadá a chová se trochu Gnómsky. Nebo snad Elfsky?*

Vyber si jednu jinou Rasu, než je tvá vlastní. V tvých žilách koluje i její krev. Ne z půlky a nejspíš ani ne ze čtvrtiny, ale dost na to, aby se - dost možná po mnoha generacích - projevila. A je přitom jedno, zda tento odkaz provází postavu od narození, nebo zda jej objevila či přijala a rozvinula až později během svého života.

Vem si jednu speciální schopnost vybrané Rasy dle svého výběru a zvyš si Hodnocení jedné Vlastnosti, které vybraná Rasa v základu zvyšuje, o +1. Navíc si k tomu vyber minimálně jeden její povahový rys.

#### Válečný výcvik

*Armáda, tvrdý učitel nebo krutá praxe ti dali výcvik s válečnou výbavou.*

Získáš Zdatnost se Štíty, se Zbrojemi o jednu Třídu vyššími, než už máš, a se dvěma Válečnými zbraněmi.

#### Vílí spřízněnost

**1x mezi Dlouhými odpočinky**

*Ať už to jsou okolnosti tvého narození, nějaký tvůj skutek, náhoda, osud, nebo něčí rozmar - cosi tě pojí s Vílami, které ti neustále věnují pozornost - k dobrému či zlému.*

Když potřebuješ, může se bez tvého přičinění stát něco nevelkého, ale významného ve tvůj prospěch. Ty si řekni, kdy by se ti hodila Vílí pomoc, případně jaká, a PH rozhodne, co se stane. Něco může spadnout a odvést pozornost v pravou chvíli, zámek ve vězení se může náhle „sám"
odemknout, v nouzi můžeš najít pár ztracených mincí atp. Všechny takové efekty jsou vyvolány Vílami nebo jejich magií - pokud se ocitneš mimo dosah Vílí divočiny nebo v místě, které je před Vílami chráněno, tento efekt použít nemůžeš.

Všechny Víly tvou spřízněnost vycítí, což ti při jednání s nimi dá Výhodu na Sociální dovednosti. Pamatuj ale, že to, že ti vyjdou vstříc, neříká nic o jejich úmyslech.

#### Vrozená mystická síla

**1x mezi Odpočinky**

*Ať už tvou krví proudí divoká magie, nebo jsi ve zvláštní přízni svého božstva, máš schopnost učinit svá kouzla mocnější, než je obvyklé.*

Při Seslání kouzla můžeš zvýšit jeho Stupeň o 1 (maximálně na 9). Kouzlo stále musíš Seslat za pomoci Pozice potřebného Stupně - k posílení dojde až po utracení Pozice.

<Card header="Počáteční Odbornost">

Pokud se vám Odbornosti líbí a zejména pokud máte přístup k většímu množství z dalších příruček, případně si tvoříte vlastní, můžete chtít postavám nabídnout jednu Odbornost už do začátku na 1. Úrovni. 5E s tím původně nepočítá, ale reálně se tím nic nerozbije.

</Card>




 
<!--stackedit_data:
eyJoaXN0b3J5IjpbLTk0ODM5NDAwMCwxNTkzMDM5MTIwLDk5NT
kwMzI0MSwtMTU4MDA2MDU0MSw5NTkzNjI5MTAsNTI0MDg5NTk0
LC0xMjY3NTI5NjIyLDcwNTQxODEzNCwxNjI5NjM0NTgsLTE4MD
QxNjA5MjAsNzQyMzA3MzMxLDMxMDAxMTQwNSwtMTU5MzUxNjQw
NSwtMTk5MzUwMDU3LDU2NTkxOTExOSw3MTAwMzc5NDMsLTEwMj
U5Mzg5MjEsLTE5MDI4MDY4MDMsMTA5OTA5OTc5OCwyMDE1NzQx
NTkzXX0=
-->