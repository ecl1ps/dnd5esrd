# Varguj

Vřeštící, pleskající a šeredně vypadající – s odříznutou hlavou jako tělem a netopýřími křídly místo uší vyhřezli vargujové z Propasti, aby zamořili jiné sféry bytí, jako je Carceri, kde jsou hrozbou. Každý varguj přenáší nemoc, která vytváří další z jejich druhu; hejno vargujů je mor chaosu a zla na křídlech, čekající na spuštění.

***Propastné obtíže.*** Hejna vargujů se třepotají jeskyněmi a oblohou Propasti. Od mocnějších a inteligentnějších démonů se jim dostává jen malé pozornosti, protože jim vargujové nemohou způsobit žádnou škodu. Dokonce i ti nejslabší démoni jako je stal nebo dráč, se vargujů obávají pouze tehdy, když se objeví ve velkém počtu. V Nižších sférách dostanou vargujové jen zřídkakdy možnost jíst jinou živou kořist než hmyz. Mnohem častěji chlemtají ichor, který zbude, když jeden běs zabije jiného.

***Svět čeká.*** Díky svému podvědomému hladu po živé kořisti, jsou vargujové dychtiví po úniku z Nižších sfér. Ve vzácných případech, kdy je démon vyvoláván do jiné sféry se může varguj přenést s ním, držíc se jako klíště. Opatření smrtelníků vůči vyvolávanému démonovi jen zřídka zahrnují černého pasažéra, takže varguj vstupuje do světa nezván.

***Děsivá reprodukce.*** Vargujové, kteří se svobodně potulují po Materiální sféře, jsou strašlivou hrozbou pro všechny tvory, zvláště pak humanoidy. Jejich hrůzostrašný křik může tvory paralyzovat strachem a tyto oběti se stanou bezmocné vzdorovat vůči vargujímu prokletému polibku.

Polibek varguje infikuje humanoidy běsovskou kletbou. Pokud je kletbě ponechán volný průběh, způsobí strašlivou přeměnu, jak propastný duch napadá tělo osoby. Během několika hodin, získá hlava oběti běsovskou aspekty jako jsou tesáky, chapadla a rohy. Současně se osobě začnou zvětšovat uši, rozšiřují se a mění v křídlovité přívěšky. Nakonec se hlava oběti odtrhne od těla v krvavé fontáně, čímž se stává dalším vargujem, který často dychtivě chlemtá svou vlastní životní tekutinu. Sluneční svit a oslnivé světlo kouzla denní světlo, může tuto transformaci oddálit a vargujové se díky tomu instinktivně vyhýbají jasnému světlu.

> Dokud neviděls královu hlavu odervati se od jeho
> ramen a vzlétnout ve fontáně krve, jen aby
> obkroužila svých umírajících ostatků, zatímco se
> tyto potácí a hroutí k zemi, jako bys nežil. A pokud
> chceš v žití pokračovati, možná bys měl přestat zírat
> a začít raděj zdrhat.
> 
> – Elminster


<Monster 
    title="Varguj"
    subtitle="Drobný běs, chaotické zlo"
    armor-class="12"
    hit-points="13 (3k4 + 6)"
    speed="1 sáh, létání 8 sáhů"
    str="6 (–2)"
    dex="14 (+2)"
    con="14 (+2)"
    int="4 (–3)"
    wis="7 (– 2)"
    cha="2 (–4)"
    saving-thros=""
    skills=""
    damage-vulnerabilities=""
    damage-resistance="blesková, chladná, ohnivá"
    damage-immunities="jedová"
    condition-immunities="otrávený"
    senses="vidění ve tmě 12 sáhů, pasivní Vnímání 8"
    languages="rozumí démonštině a ďábelštině a jazykům, které znal, než se stal vargujem, ale neumí mluvit"
    challenge="1 (200 ZK)"
    >
    
###### Akce

***Kousnutí.*** *Útok na blízko zbraní:* +4 k zásahu, dosah 1 sáh, jeden cíl. *Zásah*: Bodné zranění 5 (1k6 + 2) plus jedové zranění 10 (3k6).

***Polibek.*** Varguj políbí neschopného humanoida do 1 sáhu od sebe. Cíl musí uspět v záchranném hodu na Charisma se SO 12, jinak se stane prokletý. Prokletý cíl ztrácí každou hodinu 1 bod Charismatu a jeho hlava získává aspekty běsa. Kletba nepostupuje, když je cíl na slunečním světle nebo v oblasti kouzla denní světlo; takový čas nepočítej. Když Charisma prokletého cíle klesne na 2, cíl zemře, jeho hlava se oddělí od těla a stane se novým vargujem. Seslání sejmi kletbu, mocné navrácení nebo podobného kouzla na cíl, než je přeměna kompletní, může kletbu ukončit. Když se tak stane, všechny změny cíle způsobené kletbou se napraví.

***Ochromující vřískot.*** Varguj zavříská. Každý humanoid a zvíře do 6 sáhů od varguje, který vřískot slyší, musí uspět v záchranném hodu na Moudrost se SO 12, jinak se vystraší do konce vargujova příštího tahu. Když je cíl vystrašený tímto způsobem, je ochromený. Pokud cíl uspěje v záchranném hodu, nebo pro něj účinek skončí, bude imunní vůči Ochromujícímu vřískotu všech vargujů 1 hodinu.
    
</Monster>



