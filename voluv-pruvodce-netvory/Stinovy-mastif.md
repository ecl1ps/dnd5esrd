# Stínový mastif

Tito černí ohaři ze Stínopádu, kteří se neviditelně pohybují skrz stíny, jsou stále na lovu. Na ponurých místech, kde je závoj mezí Stínopádem a Materiální sférou nejtenčí, mohou přecházet z temných míst do světa.

***Nenasytní číhači.*** Stínoví mastifové loví ve Stínopádu ve smečkách, takže když jeden z nich vstoupí do trhliny mezi sférami, ostatní ho následují. Každá smečka je vedena alfou (samcem nebo samicí), což je nejchytřejší a nejtvrdší ze smečky. Alfa musí být přísná, aby udržela zbytek smečky pod kontrolou, aby nebyla zabita a nahrazena.

Když je smečka stínových mastifů hladová a cítí, že je kořist nedaleko, alfa zavyje a zaseje do srdcí blízkých zvířat a humanoidů strach. Její zavytí je také signálem pro zbytek smečky, aby vyrazila zabíjet. Přítmí poskytuje stínovým mastifům nadpřirozenou ochranu, jenž jim dává v šeru a temnotě odolnost vůči nemagickým zbraním. Stínoví mastifové snáší jasné světlo, ale vyhýbají se sluneční záři.

***Vyvoláni pro službu.*** Některé víry, zasvěcené božstvům sklíčenosti a noci, jako je Šár v Zapomenutých Říších, pomocí nečistých rituálů vyvolávají stínové mastify ze Stínopádu, kteří pak slouží jako chrámové stráže, bodyguardi a stíhači nevěřících, kacířů a odpadlíků. Způsob přivolávání stínových mastifů do světa je znám i jiným zlomyslným jedincům silné vůle, kteří ohaře používají jako stráže ve svých pevnostech.

***Éterický pohled.*** Mimo svých dalších schopností dokáže stínový mastif vidět tvory a objekty v Éterické sféře. Toto mimosférické vnímání činí z mastifa obzvláště zdatného hlídače, zejména v situacích kdy hrozí magický nebo duchovní nájezd.

<Card header="Alfa stínový mastif">

Alfa stínový mastif má statistiky normálního stínového mastifa s následujícími úpravami:

 * Alfa má nadprůměrné (42–54) životy.
 * Má Inteligenci 6 (–2).
 * Má níže popsanou akci Děsivé zavytí.

***Děsivé zavytí.*** Stínový mastif zavyje. Jakékoliv zvíře nebo humanoid do 60 sáhů od mastifa, který slyší jeho vytí, musí uspět v záchranném hodu na Moudrost se SO 11, jinak se vystraší na 1 minutu. Vystrašený cíl může zopakovat záchranný hod na konci každého svého tahu a při úspěchu pro něj účinek skončí. Je-li tvorův záchranný hod úspěšný nebo pro něj účinek skončí, bude mít 24 hodin imunitu vůči Děsivému zavytí jakéhokoliv stínového mastifa.

</Card>

<Monster 
    title="Stínový mastif"
    subtitle="Střední obluda, neutrální zlo"
    armor-class="12"
    hit-points="33 (6k8 + 6)"
    speed="8 sáhů"
    str="16 (+3)"
    dex="14 (+2)"
    con="13 (+1)"
    int="5 (–3)"
    wis="12 (+1)"
    cha="5 (–3)"
    saving-thros=""
    skills="Nenápadnost +6, Vnímání +3"
    damage-vulnerabilities=""
    damage-resistance="bodná, drtivá a sečná z nemagických útoků, když je v šeru či tmě"
    damage-immunities=""
    condition-immunities=""
    senses="vidění ve tmě 12 sáhů, pasivní Vnímání 13"
    languages="—"
    challenge="2 (450 ZK)"
    >

***Éterická ostražitost.*** Stínový mastif vidí éterické tvory a předměty.

***Bystrý sluch a čich.*** Stínový mastif má výhodu k ověřením Moudrosti (Vnímání), která se opírají o sluch nebo čich.

***Stínové rozplynutí.*** Když je stínový mastif v šeru nebo tmě, může se pomocí bonusové akce stát neviditelný, spolu se vším, co drží či nese. Neviditelnost trvá, dokud stínový mastif nepoužije bonusovou akci k ukončení, nebo dokud nezaútočí, nedostane se do jasného světla, nebo se nestane neschopný.
Slabost ve slunečním světle. Když je stínový mastif ve slunečním světle, má nevýhodu k hodům na útok, ověřením vlastností a záchranným hodům.
    
###### Akce

***Kousnutí.*** *Útok na blízko zbraní:* +5 k zásahu, dosah 1 sáh, jeden cíl. *Zásah*: Bodné zranění 10 (2k6 + 3). Je-li cílem tvor, musí uspět v záchranném hodu na Sílu se SO 13, jinak je sražen k zemi.
    
</Monster>



