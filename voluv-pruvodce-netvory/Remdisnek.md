# Řemdišnek

Řemdišnek je tvor živlu země, který je vysoce ceněn pro svou pestrobarevnou ulitu. Lovci mohou být ukolébáni falešným pocitem sebejistoty, když uzří tohoto nemotorného, zdánlivě roztomilého tvora. Pokud se ale k tomuto šnekovi přiblíží jiný tvor příliš, šnek uvolní záblesk mihotavého světla a poté zaútočí svými řemdihovými tykadly.

***Výdělečná stezka.*** Pokud řemdišneka nikdo neruší, pomalu se pohybuje po zemi a konzumuje na povrchu vše, na co přijde, včetně kamení, písku a půdy a zastavuje se na hostinu v ložiscích urostlých křišťálů a jiných velkých minerálů. Zanechává za sebou třpytivou stopu, jež se rychle zpevňuje do tenké vrstvy téměř průhledné látky, která je pro šneka nepoživatelná. Tento sklovitý zbytek lze vzít a nařezat na okenní tabule s různou čistotou. Lze ho také nažhavit a vyfoukat z něj různé skleněné předměty. Někteří humanoidi se živí stopováním řemdišneků a sběrem tohoto skla.

<Card header ="Použití ulity řemdišneka">

Ulita řemdišneka vážící 250 liber má širokou paletu využití. Jednu neporušenou ulitu jde prodat za 5 000 zl.

Mnoho lovců vyhledává ulitu pro její antimagické vlastnosti. Zkušený zbrojíř udělá z jedné ulity tři štíty. Pod dobu 1 měsíce dává každý štít svému nositeli šnekův rys Antimagický štít. Když magie štítu vyprchá, zůstane exotický štít, který se dokonale hodí pro výrobu *štítu magické gardy*.

Ulita řemdišneka se dá použít i k výrobě *roucha mihotavých barev*. Ulita se v průběhu výroby oděvu rozemele a přidá do barviva. Prášek je také surovinovou složkou rituálu, kterým se roucho očarovává.

</Card>

<Monster 
    title="Řemdišnek"
    subtitle="Velký elementál, bez přesvědčení"
    armor-class="16 (přirozená zbroj)"
    hit-points="52 (5k10 + 25)"
    speed="2 sáhy"
    str="17 (+3)"
    dex="5 (–3)"
    con="20 (+5)"
    int="3 (–4)"
    wis="10 (+0)"
    cha="5 (–3)"
    saving-thros=""
    skills=""
    damage-vulnerabilities=""
    damage-resistance=""
    damage-immunities="jedová, ohnivá"
    condition-immunities="otrávený"
    senses="vidění ve tmě 12 sáhů, citlivost na otřesy 12 sáhů, pasivní Vnímání 10"
    languages="—"
    challenge="3 (700 ZK)"
    >

***Antimagická ulita.*** Šnek má výhodu k záchranným hodům proti kouzlům a tvor útočící kouzlem proti šnekovi má nevýhodu k hodu na útok. Uspěje-li šnek v záchranném hodu proti kouzlu nebo pokud útok 
kouzlem mine, může nastat dodatečný efekt, jak je určeno hodem k6:

*1–2.* Pokud kouzlo ovlivňuje oblast nebo několik cílů, selže a je bez účinku. Pokud kouzlo cílí jen na šneka, nemá na šneka žádný účinek a odrazí se zpět na sesilatele, přičemž použije úroveň pozice kouzla, SO záchrany kouzla, útočný bonus a sesílací vlastnost sesilatele.

*3–4.* Žádný dodatečný efekt.

*5–6.* Šnekova ulita přemění část energie kouzla na výbuch destruktivní síly. Každý tvor do 6 sáhů od šneka si musí hodit záchranný hod na Odolnost se SO 15. Když tvor neuspěje, utrpí silové zranění 1k6 za každou úroveň kouzla, nebo poloviční zranění při úspěšném záchranném hodu.

***Řemdihová tykadla.*** Řemdišnek má pět řemdihových tykadel. Kdykoliv šnek utrpí zranění 10 či více v jednom tahu, jedno z jeho tykadel odumře. Zbude-li mu aspoň jedno tykadlo, všechna odumřelá tykadla mu znovu dorostou za 1k4 dní. Odumřou-li mu všechna tykadla, šnek se stáhne do ulity, získá totální kryt a začne lkát. Zvuk nářku je slyšet na 120 sáhů a ustane až tehdy, když šnek zemře po 5k6 minutách. Léčivá magie, která obnovuje končetiny, jako například kouzlo *regenerace*, může přerušit tento proces umírání.

###### Akce

***Vícenásobný útok.*** Řemdišnek zaútočí tolikrát řemdihovým tykadlem, kolik jich má. Všemi na stejný cíl.

***Řemdihové tykadlo.*** *Útok na blízko zbraní:* +5 k zásahu, dosah 2 sáhy, jeden cíl. *Zásah*: Drtivé zranění 6 (1k6 + 3).

***Mihotavá ulita (obnovení po krátkém či důkladném odpočinku).*** Šnekova ulita zazáří oslnivým, barevným světlem do konce šnekova příštího tahu. Po tuto dobu ulita osvítí jasným světlem okruh o poloměru 6 sáhů a slabým světlem dalších 6 sáhů a tvorové, kteří šneka vidí, mají nevýhodu k hodům na útok proti němu. Navíc každý tvor v tomto jasném světle, který vidí šneka, když je tato schopnost aktivovaná, musí uspět v záchranném hodu na Moudrost se SO 15, jinak je ochromen, dokud světlo neskončí.

***Ochrana ulity.*** Řemdišnek se stáhne do své ulity a získá bonus +4 k OČ, dokud nevyleze. Může z ní vylézt jako bonusovou akci ve svém tahu.

</Monster>





