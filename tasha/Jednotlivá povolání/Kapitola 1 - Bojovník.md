
# Bojovník
Povolání bojovník získá nové schopnosti a nové obory v této sekci.

## Volitelné schopnosti povolání

Toto povolání získá určité schopnosti při dosažení určitých úrovní, jak je psáno v *Příručce Hráče.* Tato sekce nabízí další schopnosti, které lze získat jako bojovník. Na rozdíl od schopností z *Příručky Hráče,* tyto schopnosti nezískáš automaticky. Po domluvě s tvým PJ je na vás jestli použijete schopnosti z této sekce, poté co splníš úrovňové požadavky. Tyto schopnosti můžou být zvoleny samostatně; můžeš použít nějaké, všechny, nebo žádnou z nich.

### Možnosti bojových stylů
*Schopnost bojovníka 1. úrovně*

Když si vybíráš bojový styl, následující možnosti jsou přídány do seznamu bojových stylů.

#### Slepý boj
Máš mimozrakové vnímání do 2 sáhů od sebe. V tomto dosahu vidíš vše co není za úplným krytem, i když jsi slepý nebo v temnotě. Navíc vidíš neviditelné tvory v dosahu, pokud se tvor uspěšně před tebou neschová.

#### Zákrok
Když tvor, kterého vidíš, zasáhne cíl, jiný než tebe, do 1 sáhu od tebe útokem, můžeš pomocí své reakce snížit zranění, které cíl utrpí o1k10 + tvůj zdatnostní bonus za odbornost (minimálně na 0 zranění). Abys mohl použít tuto reakci, musíš mít štít nebo jednoduchou nebo bojovou zbraň.

#### Vynikající technika
Naučíš se jeden manévr dle svého výběru z těch, které jsou k dispozici pro archetyp Taktik. Pokud manévr, který používáš, vyžaduje, aby tvůj cíl provedl záchranný hod, aby odolal účinkům manévru, záchranný hod SO se rovná 8 + tvůj zdatnostní bonus + tvá oprava síly nebo obratnosti (dle tvé volby). Získáš jednu převahovou kostku, což je k6 (tato kostka se přidá ke všem kostkám převahy, které máš z jinéch zdrojů). Tato kostka se používá jako zdroj pro tvé manévry. Když použiješ převahovou kostku, utratíš ji. Všechny utracené převahové kostky si obnovíš, když si krátce či důkladně odpočineš.

#### Boj házecí zbraní
V rámci útoku, který provedeš zbraní s vrhací vlastností, tak ji můžeš i vytáhnout.  
Navíc, když zasáhneš útok na dálku pomocí hozené zbraně, získáš bonus +2 k hodům zranění.

#### Boj beze zbraně
Tvé údery beze zbraně mohou při zásahu způsobit drtivé zranění rovné 1k6 + tvá oprava síly. Pokud při útoku nedržíš žádnou zbraň ani štít, z k6 se stane k8.
Na začátku každého svého tahu, můžeš zranit jednoho tvora za 1k4 drtivé zranění, kterého jsi uchvátil.

### Bojová všestrannost
*Schopnost bojovníka 4. úrovně*

Kdykoli v tomto povolání dosáhneš úrovně, která poskytuje schopnost Zvýšení hodnot vlastností, můžeš provést jednu z následujících věcí, tato změna představuje posun zaměření tvé bojové praxe:

- Vyměň si bojový styl, který znáš, za jiný bojový styl dostupný bojovníkům.
- Pokud znáš nějaké manévry z archetypu Taktik, můžeš jeden známý manévr nahradit jiným manévrem.

## Možnosti manévrů
Pokud máš přístup k manévrům, jsou následující manévry přidány do seznamu manévrů, které máš k dispozici. Manévry jsou k dispozici taktikům, ale také postavám, které mají speciální schopnosti, jako je bojový styl Vynikající technika nebo odbornost Znalec boje.

### Přepadení
Když provádíš ověření Obratnosti (nenápadnost) nebo hod na iniciativu, můžeš použít jednu kostku převahy a přidat tuto kostku k hodu, pokud nejsi neschopný.

### Návnada a výměna
Když jsi ve svém tahu ve vzdálenosti 1 sáhů od tvora, můžeš utratit jednu kostku převahy a vyměnit si místo s tímto tvorem za předpokladu, že jsi ušel alespoň 1 sáh a tvor je ochotný a není zneschopněn. Tento pohyb nevyvolává příležitostné útoky.
Hoď si převahovou kostkou. Do začátku tvého dalšího tahu si ty nebo tvor (tvá volba) přičte bonus k OČ rovnající se hodu.

### Přitvrdit
Když se tvor, kterého vidíš, přesune do tvého dosahu se zbraní na blízko, kterou držíš, můžeš použít svou reakci k tomu, aby jsi utratil jednu převahovou kostku a provedl jeden útok proti tvorovi pomocí této zbraně. Pokud útok zasáhne, přidej kostku převahy k hodu na zranění touto zbraní.

### Velící přítomnost
Když provádíš ověření Charismy (zastrašení), Charismy (umění), nebo Charismy (přesvědčování), můžeš použít jednu kostku převahy a přidat tuto kostku k hodu na ověření.

### Uchvacující útok
Ihned poté, co ve svém tahu zasáhneš tvora útokem na blízko, můžeš utratit jednu kostku převahy a pokusit se uchvátit cíl jako bonusovou akci (více o uchvácení najdeš v *Přiručce hráče*). Přidej kostku převahy k svému ověření Síly (atletika).

### Rychlý hod
Jako bonusovou akci můžeš utratit jednu kostku převahy a provést útok na dálku zbraní, která má vrhací vlastnost. Zbraň můžeš vytáhnout jako součást tohoto útoku. Pokud zasáhneš, přidej kostku převahy k hodu na zranění touto zbraní.

### Taktické zhodnocení
Když provádíš ověření Inteligence (pátrání), Inteligence (historie), nebo Moudrosti (vhled), můžeš použít jednu kostku převahy a přidat tuto kostku k hodu na ověření.

# Bojový archetypy
Na 3. úrovni získá bojovník schopnost Bojový archetyp, které mu dávají na výběr z oborů. Následující možnosti rozšiřují obory bojovníka: Psionický bojovník a Runový rytíř.

## Psionický bojovník
<Card>
Mozek nad svaly? Duch nad hmotou? Tito mazaní bojovníci správně odpovídají, "Proč ne oboje?" -Taša
</Card>
Uvědomující si psionickou sílu uvnitř, psionický bojovník je bojovník, který vylepšuje svou fyzickou sílu pomocí útoků zbraní, která je naplěna mentální silou, telekinetickými výpady a štíty mentální síly. Mnoho githyanki trénuje, aby se z nich stali takoví válečníci, stejně jako někteří z nejvíce disciplinovaných vznešených elfů. Ve světě Eberron sní mnoho mladých kalashtarů o tom, že se stanou psionickými bojovníky.
Jako psionický bojovník jsi si mohli vylepšit svoji mentální schopnosti prostřednictvím disciplíny, odemkl je pod vedením mistra nebo zdokonalil na akademii zaměřené na ovládnutí síly mysli jako zbraně i štítu.

### Psionická síla
*Schopnost psionického bojovníka 3. úrovně*

Máš v sobě pramen psionické energie. Tuto energii představují tvé kostky psionické energie, které jsou každá k6. Počet těchto kostek je rovný dvojnásobku tvého zdatnostní bonus a s nimi provádíš různé mentální schopnosti, které jsou podrobně popsány níže.
Některé z tvých sil spotřebují kostku psionické energie, jak je uvedeno v popisu síly, a nemůžeš použít sílu, pokud vyžaduje použití kostky, když jsi již vyčerpal všechny kostky. Když dokončíš důkladný odpočinek, získáš zpět všechny své vynaložené kostky psionické energie. Kromě toho můžeš za svou bonusovou akci získat znovu jednu vyčerpanou kostku psionické energie, ale nemůžeš tak učinit znovu, dokud nedokončíš krátký nebo důkladný odpočinek.
Když v tomto oboru dosáhneš určitých úrovní, velikost kostek psionické energie se zvýší: na 5. úrovni (k8), 11. úrovni (k10) a 17. úrovni (k12).
Tyto síly níže popsané používají kostky psionické energie.

**Ochranné pole.** Když ty nebo jiný tvor, kterého vidíš do 6 sáhů od tebe, utrpí zranění, můžeš pomocí své reakce utratit jednu kostku psionické energie, hoď kostkou a sníž zranění hozeným číslem + tvá oprava Inteligence (minimální snížení o 1 ), tímto vytvoříš chvilkový štít telekinetické síly.
**Psionický útok.** Dokážeš se do svých zbraní opřít silou své vůle. Jednou v každém tahu, okamžitě poté, co zasáhneš cíl do vzdálenosti 6 sáhů od sebe a způsobíš mu zranění zbraní, můžeš použít jednu kostku psionické energie, způsobíš silové zranění cíli rovnající se hozenému číslu na kostce + tvá oprava Inteligence.
**Telekinéze.** Pomocí mysli můžeš pohybovat předmětem nebo tvorem. Jako akci zacílíš na jeden volný předmět, který je velikostí velký nebo menší, nebo na jednoho ochotného tvora, jiného než ty sám. Pokud vidíš cíl a je do vzdálenosti 6 sáhů od tebe, můžeš jej posunout až o 6 sáhů daleko do neobsazeného prostoru, který vidíš. Případně, pokud se jedná o drobný předmět, můžeš jej přesunout do nebo z ruky. V obou případech můžeš cíl posunout vodorovně, svisle nebo oběma směry. Jakmile provedeš tuto akci, nemůžeš tak učinit znovu, dokud nedokončíš krátký nebo důkladný odpočinek, pokud neutratíš kostku psionické energie, aby jsi mohl tuto akci použít znovu.

### Znalec telekinetiky
*Schopnost psionického bojovníka 7. úrovně*

Naučil jsi se nové způsoby využití svých telekinetických schopností, které jsou podrobně popsány níže.

**Psionicky vylepšený skok.** Jako bonusovou akci můžeš pomocí vůle pohybovat svým tělem. Do konce aktuálního tahu získáš létání o rychlosti rovné dvojnásobku tvé rychlosti chůze. Jakmile provedeš tuto bonusovou akci, nemůžeš tak učinit znovu, dokud nedokončíš krátký nebo důkladný odpočinek, pokud neutratíš kostku psionické energie, aby jsi mohl tuto bonusovou akci použít znovu.
**Telekinetické strčení.** Když způsobíš zranění cíli pomocí Psionického útoku, tak ho můžeš donutit k záchrannému hodu na Sílu proti SO rovné 8 + tvůj zdatnostní bonus + tvá oprava Inteligence. Pokud cíl selže záchranný hod tak ho můžeš srazit na zem nebo posunout až o 2 sáhy v jakémkoliv směru, horizentálně.

### Chráněná mysl
*Schopnost psionického bojovníka 10. úrovně*

Psionická energie, která skrze tebe protéká, posiluje tvou mysl. Máš odolnost vůči psychickému zranění. Navíc, pokud začneš svůj tah zmámen nebo vystrašen, můžeš utratit kostku psionické energie a ukončit každý účinek, který způsobuje tyto stavy.

### Hradba telekinetické síly
*Schopnost psionického bojovníka 15. úrovně*

Telekinetickou silou můžeš ochránit sebe i ostatní. Jako bonusovou akci si můžeš vybrat tvory a můžeš vybrat i sebe, které vidíš do 6 sáhů od sebe. Počet tvorů, který můžeš vybrat se rovná tvé opravě inteligence (minimálně jeden tvor). Každý z vybraných tvorů je chráněn polovičním krytem po dobu 1 minuty nebo dokud nejsi neschopný.
Jakmile provedeš tuto bonusovou akci, nemůžeš tak učinit znovu, dokud nedokončíš důkladný odpočinek, pokud neutratíš kostku psionické energie, aby jsi mohl tuto bonusovou akci použít znovu.

### Mistr telekinéze
*Schopnost psionického bojovníka 18. úrovně*

Tvé schopnosti přesouvat tvory a předměty svou myslí se vyrovná jen málo kdo. Můžeš seslat kouzlo *telekineze*, které nevyžaduje žádné složky, a sesílací vlastnost pro toto kouzlo je Inteligence. V každém svém tahu, zatímco se soustředíš na toto kouzlo, včetně tahu při jeho seslání, můžeš jako bonusovou akci provést jeden útok se zbraní.
Jakmile provedeš tuto bonusovou akci, nemůžeš tak učinit znovu, dokud nedokončíš důkladný odpočinek, pokud neutratíš kostku psionické- energie, aby jsi mohl tuto bonusovou akci použít znovu.

## Runový rytíř
<Card>
Takže ty studuješ starověké umění a kersby run. V tom případě je v pořádku říct, že chceš být čarodějnice! -Taša
</Card>
Runový rytíři zdokonalují své bojové schopnosti pomocí nadpřirozených sil run, starodávné řemeslo, které vzniklo u obrů. Runo ryjce najdete mezi jakoukoli rodinou obrů a své metody jsi se pravděpodobně naučil z první nebo druhé ruky od podobného mystického řemeslníka. Ať už jsi našel práci obra vytesanou do kopce nebo jeskyně, dozvěděl jsi se o runách od mudrce, nebo jsi se s obrem setkal osobně, prostudoval jsi si řemeslo obrů a naučil se používat magické runy k posílení svého vybavení.

### Bonusová zdatnost
*Schopnost runového rytíře 3. úrovně*

Získáš zdatnost s kovářským nástrojem a naučíš se mluvit, čist a psat v giganštině.

### Runové rytí
*Schopnost runového rytíře 3. úrovně*

K vylepšení výbavy můžeš použít magické runy.  Naučíš se dvě runy dle tvého výběru z níže popsaných run a pokaždé, když získáš úroveň v tomto povolání, můžeš nahradit jednu runu, kterou znáš, za jinou runu z této schopnosti. Když v tomto povolání dosáhneš určitých úrovní, naučíš se další runy, jak ukazuje tabulka Znalost run.

**Znalost run**
|Úroveň bojovníka|Počet run|
|--|--|
|3.|2|
|7.|3
|10.|4
|15.|5

Kdykoli dokončíš důkladný odpočinek, můžeš se dotknout počtu předmětů, který se rovná počtu run, které znáš, a do každého z těchto předmětů vyryješ jinou runu. Aby byl předmět vhodný, musí to být zbraň, brnění, štít, šperk nebo něco jiného, co můžeš nosit nebo držet v ruce. Tvá runa zůstává na předmětu, dokud nedokončíš důkladný odpočinek, a předmět může nést pouze jednu z tvých run najednou.
Když se učíš runy, máš k dispozici následující runy. Pokud má runa požadavek na úroveň, musíš být v tomto povolání alespoň na této úrovni, aby jsi se runu naučil. Pokud runa vyžaduje záchranný hod, tvá SO záchrany magické runy rovná 8 + tvůj zdatnostní bonus + tvá oprava Odolnosti.
#### Oblačná runa
Tato runa napodobuje klamavou magii používanou některými oblačnými obry. Pokud nosíš nebo máš u sebe předmět, který je označen touto runou máš výhodu na ověření Obratnosti (čachry) a Charismy (klamání).
Navíc, když ty nebo tvor, kterého vidíš do 6 sáhů od tebe je zasažen hodem na útok, můžeš svou reakcí vyvolat runu a vybrat si jiného tvora do 6 síhů od tebe, kromě útočníka. Zvolený tvor se stane cílem útoku za použití stejného hodu. Tato magie může přenášet účinky útoku bez ohledu na dosah útoku. Jakmile tuto runu vyvoláš, nemůžeš tak učinit znovu, dokud nedokončíš krátký nebo důkladný odpočinek.
#### Ohnivá runa
Kouzlo této runy přnáší mistrovské řemeslo velkých kovářů. Pokud nosíš nebo máš u sebe předmět, který je označen touto runou, tvůj zdatnostní bonus je zdvojnásoben u každého ověření vlastností, který se použije u zdatnosti nástroje.
Navíc, když zasáhneš tvora útokem pomocí zbraně, můžeš vyvolat runu a přivoláš ohnivé pouta: cíl utrpí další zranění ohněm za 2k6 a musí uspět při záchranném hodu na Sílu nebo bude po dobu 1 minuty zadržen. Když je cíl připoután okovy, utrpí na začátku každého svého tahu zranění ohněm 2k6. Cíl může opakovat záchranný hod na konci každého svého tahu a při uspěšném hodu se zbaví okovů. Jakmile tuto runu vyvoláš, nemůžeš tak učinit znovu, dokud nedokončíš krátký nebo důkladný odpočinek.
#### Ledová runa
Kouzlo této runy přivolává sílu těch, kteří přežijí v zimní divočině, jako jsou mraziví obři. Pokud nosíš nebo máš u sebe předmět, který je označen touto runou, máš výhodu na ověření Moudrosti (ovládání zvířaty) a Charismy (zastrašování).
Navíc můžeš vyvolat runu jako bonusovou akci ke zvýšení tvé odolnosti. Po dobu 10 minut získáš bonus +2 ke všem ověření vlastností a záchranným hodům, které používají Sílu nebo Odolnost. Jakmile tuto runu vyvoláš, nemůžeš tak učinit znovu, dokud nedokončíš krátký nebo důkladný odpočinek.
#### Kamenná runa
Kouzlo této runy usměrňuje uvážlivost spojenou s kamennými obry. Pokud nosíš nebo máš u sebe předmět, který je označen touto runou, máš výhodu na ověření Moudrosti (vhled) a vidíš ve tmě do vzdálenosti 24 sáhů.
Navíc, když tvor, kterého vidíš, ukončí svůj tah do vzdálenosti 6 sáhů od tebe, můžeš svou reakcí vyvolat runu a přinutit tvora provést záchranný hod na Moudrost. Pokud tvor selže záchranný hod, tak je tebou zmámen po dobu 1 minuty. Tímto způsobem okouzlený tvor má rychlost 0 a je neschopný, sestupuje do snové strnulosti. Tvor opakuje záchranný hod na konci každého svého tahu, a při uspěšném hodu účinek končí. Jakmile tuto runu vyvoláš, nemůžeš tak učinit znovu, dokud nedokončíš krátký nebo důkladný odpočinek.
#### Kopcová runa (7. úroveň nebo vyšší)
Kouzlo této runy propůjčuje odolnost kopcového obra. Pokud nosíš nebo máš u sebe předmět, který je označen touto runou, máš výhodu v záchranných hodech proti otrávení a máš odolnost proti zranění jedem.
Navíc můžeš runu vyvolat jako bonusovou akci, k získání odolnosti proti drtivému, bodnému a sečnému zranění po dobu 1 minuty. Jakmile tuto runu vyvoláš, nemůžeš tak učinit znovu, dokud nedokončíš krátký nebo důkladný odpočinek.
#### Bouřlivá runa (7. úroveň nebo vyšší)
Pomocí této runy můžeš zahlédnout budoucnost jako věštec bouřných obrů. Pokud nosíš nebo máš u sebe předmět, který je označen touto runou, máš výhodu na ověření Inteligence (mystika) a nemůžeš být překvapen, pokud nejsi neschopný.
Kromě toho můžeš runu vyvolat jako bonusovou akci pro vstup do prorockého stavu po dobu 1 minuty nebo dokud nejsi neschopný. Dokud stav neskončí, když ty nebo jiný tvor, kterého vidíš do vzdálenosti 12 sáhů od tebe, provede hod na útok, záchranný hod nebo ověření vlastnosti, můžeš pomocí své reakce způsobit, že hod má výhodu nebo nevýhodu. Jakmile tuto runu vyvoláš, nemůžeš tak učinit znovu, dokud nedokončíš krátký nebo důkladný odpočinek.

### Síla obra
*Schopnost runového rytíře 3. úrovně*

Naučil jsi se, jak se naplnit silou obrů. Jako bonusovou akci magicky získáš následující výhody, které trvají 1 minutu:

- Pokud jsi velikostí menší než Velký, staneš se Velký, spolu s čímkoli, co máš na sobě. Pokud to prostor nedovoluje, aby jsi se stal Velkým, tvá velikost se nezmění.
-  Máš výhodu na ověření Síly a na záchranné hody na Sílu.
- Jednou v každém tvém tahu, jeden z tvých útoků se zbraní nebo neozbrojený úder může způsobit dodatečné zranění 1k6, pokud cíl zasáhneš.

Tuto schopnost můžeš použít tolikrát, kolik je tvůj zdatnostní bonus. Všechna utracená použití si obnovíš, když si důkladně odpočineš.

### Runový štít
*Schopnost runového rytíře 7. úrovně*

Naučíš se vyvolat svou runovou magii, abys ochránil své spojence. Pokud tvor, kterého vidíš do vzdálenosti 24 sáhů od tebe, zasažen hodem na útok, můžeš pomoci své reakce přinutit útočníka znovu hodit k20 a použít nový hod.
Tuto schopnost můžeš použít tolikrát, kolik je tvůj zdatnostní bonus. Všechna utracená použití si obnovíš, když si důkladně odpočineš.

### Velký vzrůst
*Schopnost runového rytíře 10. úrovně*

Magie tvých run tě na vždy pozmění. Při získání této schopnosti hoď 3k4. Vyrosteš o tolik kolik si hodil na kostkách, v palcích.
Navíc dodatečné zranění ze schopnosti Síla obra se zvýší na 1k8.

### Mistr run
*Schopnost runového rytíře 15. úrovně*

Každou runu, kterou znáš ze své schopnosti Runové rytí, můžeš vyvolat dvakrát, nikoli jednou, a po dokončení krátkého nebo dúkladného odpočinku získáš zpět všechna vynaložená použití.

### Mistr run
*Schopnost runového rytíře 18. úrovně*

Naučíš se, jak zesílit svou runovou transformaci. Výsledkem je, že dodatečné zranění, které způsobíš schopností Síla obra, se zvýší na 1k10. Navíc, když použiješ tuto schopnost, tvá velikost se může zvětšit na Obrovská, a zatímco jsi takto velký, tvůj dosah se zvýší o 1 sáh.

# Sestavy taktika
Bojový archetyp Taktik v *Příručce hráče*, ukazuje jak všestranný bojovník může být. Výběr manévrů, z kterých si můžeš, v kombinaci s bojovým stylem a odbornostmi vytvářejí širokou škálu bojovníků, každý se svým stylem hraní. Níže jsou doporučení jak různě postavit Taktika, které ukazují různé druhy.
Každá z těchto sestav obsahuje navrhované bojové styly, manévry a odbornosti. Tyto návrhy pocházejí z *Příručky hráče*, kromě těch, za nimiž následuje hvězdička, která označuje možnost zavedenou v této knize.

## Lučistník
**Bojový styl:** Střelba
**Manévry:** Odzbrojující útok, přesný útok, rozptylující úder
**Odbornosti:** Ostrostřelec
Dáváš přednost vypořádání se svými nepřáteli z dálky a důvěřuješ v dobře umístěný šíp, oštěp nebo prakovou kulku a ukončíš boj bez odpovědi. Spoléháš na přesnost a pravděpodobně se hlásíš k axiomu, že „ti, kteří žijí mečem, umírají lukem a šípy“.

## Osobní strážce
**Bojový styl:** Ochrana, zákrok*
**Manévry:** Hecující útok, návnada a výměna*, odzbrojující útok, uchvacující útok* 
**Odbornosti:** Bdělý ochránce, pozorovatel, strážce, tuhý kořínek
Láska, peníze nebo nějaká jiná povinnost tě motivuje k tomu, abys své tělo umístil mezi újmu a ty, které přísaháš chránit. Vypiloval jsi schopnost vycítit potenciální hrozby a vbíháš do nebezpečných situací.

## Ranař
**Bojový styl:** Boj beze zbraně,*  boj se dvěma zbraněmi, slepý boj*
**Manévry:** odzbrojující útok, podrážecí útok, předstíraný útok, přepadení*, zatlačující útok  
**Odbornosti:** Atlet, hospodský rváč, houževnatec, mistr se štítem, otužílý, tuhý kořínek, zápasník
Když se lahve začnou tříštit a židle začnou létat, jsi ve svém živlu. Máš rád dobrou bitku a pravděpodobně jsi viděl jejich velkou část. Můžeš nebo nemusíš mít formální výcvik, a zatímco tě ostatní mohou nazývat špinavým bojovníkem, jsi stále naživu. 

## Duelista
**Bojový styl:** Boj se dvěma zbraněmi, šerm
**Manévry:** Daleký výpad, parírování, předstíraný útok, přesný útok,  riposta, vyhýbavé našlapování 
**Odbornosti:** Mistr se dvěma zbraněmi, neurvalý útočník, obranný šermíř, pozorovatel, zbraňový mistr
Souboj považuješ za hrdou tradici, zkoušku dovednosti a rozumu, která přináší čest těm, kteří mohou porazit nepřítele zatímco respektují umění boje. Vášnivě hledáš možnosti zlepšení a při práci na zdokonalení své formy čerpáš z odborných znalostí mistrů, kteří přišli před tebou.

## Gladiátor
**Bojový styl:** Boj se dvěma zbraněmi, obrana
**Manévry:** Hecující útok, hrozivý útok, protažený útok, podrážecí útok
**Odbornosti:** Atlet, dravec, mistr se dvěma zbraněmi, neurvalý útočník, otužilec, tuhý kořínek, zápasník, zbraňový mistr
Bojoval jsi, abys pobavil davy lidí, ať už jako sport, nebo za trest. Po cestě jsi se naučil používat všechny druhy zbraní k boji se všemi druhy protivníků. Jsi praktický, ale teatrální a víš, jak použít strach jako účinný nástroj v boji.

## Hoplit
**Bojový styl:** Boj házecí zbraní*, obrana
**Manévry:** Daleký výpad, přitvrdit*, parírování, přesný útok
**Odbornosti:** Atlet, mistr se štítem, ratišťový mistr, strážce, zápasník
S kopím a štítem kráčíš ve stopách hrdinů dávných věků. Při překonávání nepravděpodobných situací se spoléháš na disciplínu a atletiku. Ať už bojuješ v řadách po boku svých kamarádů, nebo prosazuješ jako osamělý válečník, tak se vyrovnáš všemu.

## Jízda
**Bojový styl:** Šerm
**Manévry:** Daleký výpad, hrozivý útok, přesný útok, zatlačující útok
**Odbornosti:** Mistr těžké zbroje, neurvalý útočník, válečník v sedle
Když je kavalérie povolána, znamená to tebe. Vyjedeš a pozdravíš své nepřátelé hrotem zbraně. Při útoku se země chvěje a odradit tě mohou jen ty nejtěžší údery.

## Střelec v sedle
**Bojový styl:** Střelba
**Manévry:** Hecující útok, přepadení*, přesný útok, rozptylující úder, rychlý hod*
**Odbornosti:** Bdělý ochránce, expert na kuše, ostrostřelec, pozorovatel, válečník v sedle
Svobodu nacházíš v sedle a společníka ve své oři. Bezhlavý útok do boje je tupým nástrojem pro trouby. Dáváš přednost pohyblivosti a dosahu a vždy si najdeš výhodnou pozici, která ti umožní vypořádat se s nepřáteli v plném cvalu a vyhnout se tak nejnebezpečnějším hrozbám.

## Boxer
**Bojový styl:** Boj beze zbraně*
**Manévry:** Hrozivý útok, odzbrojující útok, podrážecí útok, riposta, uchvacující útok*, vyhýbavé našlapování, zatlačující útok
**Odbornosti:** Atlet,  hospodský rváč, neurvalý útočník, otužilec, zápasník
Tam, kde se ostatní spoléhají na ocel, ty máš pěsti. Ať už tréninkem nebo zkušenostmi jsi vyvinuli vynikající techniku, která ti pomůže překonat nepřítele v boji zblízka.

## Střemhlavý voják
**Bojový styl:** Boj s obouruční zbraní
**Manévry:** Hrozivý útok, protažený útok, zatlačující útok
**Odbornosti:** Dravec, mistr s obouruční zbraní, mistr těžké zbroje
Jemnost není tvůj styl. Jsi vytrénován, aby jsi se dostal přímo do boje, prorazil nepřátelské linie a rychle vyvinul obrovský tlak. Ti, kdo tě v boji ignorují, tak činí na vlastní nebezpečí.

## Úderník
**Bojový styl:** Boj házecí zbraní*, střelba
**Manévry:** Návnada a výměna*, přepadení*, rozptylující úder, rychlý hod*
**Odbornosti:** Bdělý ochránce, mistr se dvěma zbraněmi, mistr v plížení, rychlík
Svědčí ti být uprostřed chaosu bitvy. Svou pohyblivost a všestrannost využíváš v boji k načnutí protivníků a narušení jejich formací. Plán nepřítele málokdy uspěje, když jsi poblíž.

## Stratég
**Bojový styl:** Obrana
**Manévry:**  Manévrový útok, taktické zhodnocení, velící přítomnost*, velitelský úder, zotavení sil
**Odbornosti:** Inspirující vůdce, inteligent, lingvista
Pro tebe se bitva odehrává jako šachová partie. Chápeš, že síla a rychlost jsou v boji důležité, ale je zapotřebí je intelektu a zkušeností, abys věděl, jak je nejlépe uplatnit. A zde ty přicházíš.

