# Dodatek B: Bohové mnohovesmíru
  
Ve světech mnohovesmíru D&D je náboženství důležitou součástí života. Když bohové kráčí světem, klerici vedou božskou moc, zlé kulty vykonávají temné oběti v podzemních doupatech a zářní paladinové vzdorují temnotě jako majáky, je těžké být nevyhraněný k božstvům a popírat jejich existenci.
  
Mnoho obyvatel ve světech D&D uctívá v různou dobu a za různých okolností různé bohy. Například obyvatelé v Zapomenutých říších se mohou pomodlit k Suně za štěstí v lásce, před odchodem na tržiště vzdát oběť Vaukén, a když řádí silná bouřka, pomodlit se na usmíření Talose – a to vše ve stejný den. Mnozí obyvatelé mají mezi bohy svého oblíbence. Toho, jehož ideály a učení je jim vlastní. A malé množství obyvatel se zcela zasvěcuje pouze jedinému bohovi, obvykle slouží jako kněží nebo šampioni ideálů daného boha.
  
PJ stanoví, jací bohové, pokud vůbec nějací, se uctívají v jeho herním světě. Mezi dostupnými bohy si můžeš zvolit pro svou postavu jedno božstvo, kterému tvá postava slouží, či které uctívá, nebo se jen naoko modlí. Nebo si můžeš zvolit několik božstev, ke kterým se tvá postava nejčastěji modlí. Nebo si jen poznač do paměti bohy, kteří se v herním světě uctívají, takže budeš moci použít jejich jména, když na to přijde řeč. Hraješ-li klerika nebo postavu se zázemím Akolyty, tak si zvol, jakému božstvu tvá postava slouží nebo složila, a když si vybíráš doménu své postavy, tak zvaž navržené domény božstva.
  
### Panteony D&D
  
Každý svět v mnohovesmíru D&D má své vlastní panteony božstev různé velikosti, od překypujících panteonů Zapomenutých říší a Greyhawku po úžeji zaměřená náboženství Eberronu a Dragonlance. Mnoho nelidských ras uctívá v různých světech stejné bohy — například Moradina uctívají trpaslíci v Zapomenutých říších, Greyhawku i v mnohých jiných světech.
  
#### Zapomenuté říše
  
Ve světě Zapomenuté říše jsou ctěni, uctíváni a obáváni desítky božstev. V celých Říších je dobře známo minimálně třicet božstev a mnoho dalších je uctíváno lokálně, jednotlivými kmeny, malými kulty, nebo určitými sektami větších náboženských chrámů.
  
#### Greyhawk
  
Bohové Greyhawku pochází z minimálně čtyř různých panteonů a představují víry různých etnických skupin, jež v průběhu věků obydleli kontinent Oerik. Z tohoto důvodu jsou v jejich portfoliích velké překryvy: například Pelor je fianský bůh slunce a Pholtus je oeridianský bůh slunce.
  
#### Dragonlance
  
Bohové světa Krynn jsou tři rodiny: sedm bohů dobra vedených Paladinem a Mišakalou, sedm neutrálních bohů vedených Gileanem a sedm zlých bohů vedených Sargonnasem a Takhisisou. Tato božstva měla v historii světa mnoho různých jmen a pojímala různou vážnost od různých obyvatel a kultur, ale jsou to jediní bohové tohoto světa — jejich místo ve hvězdách a souhvězdích je pevně dané.
  
#### Eberron
  
Svět Eberronu má mnoho různých náboženství, ale ta nejdůležitější se točí kolem panteonu zvaného Svrchovaný dvůr a jeho zlého stínu Temné šestky. Bohové Svrchovaného dvora mají domnělou převahu nad každým aspektem existence a mluví jednotným hlasem. Ale Temná šestka jsou primitivní, krvaví a krutí bohové, kteří nabízí nesouhlasný hlas.
  
Ostatní eberronská náboženství jsou velmi odlišná od tradičních panteonů D&D. Monoteistická Církev stříbrného plamene je zasvěcená boji se zlem ve světě, ale prolezlá zkažeností ve svých vlastních řadách. Filozofie Krve Vola učí, že božství spočívá ve všech smrtelných bytostech a uctívá nemrtvé, kteří si zajistili nesmrtelnost. Různé šílené kulty jsou zasvěcené démonům a hrůzám uvězněným v eberronských Podzemních říších (zvaných Khyber, Podzemní drak). Stoupenci Cesty světla věří, že svět má před sebou zářnou budoucnost, kde stíny, které zahalují tento svět, se přemění na světlo. A dva příbuzné národy elfů uctívají duše svých předků: národ Nehynoucí dvůr, jež zachovává jejich duše, či dokonce nemrtvé formy, a proslavený národ Duše minulosti, jež uctívá velké hrdiny dávných válek.
  
#### Nelidská božstva
  
Určití bohové úzce spjatí s nelidskými rasami jsou uctívaní v mnoha různých světech, avšak ne vždy stejným způsobem. Nelidské rasy Zapomenutých říší a Greyhawku sdílí taková božstva.
  
Nelidské rasy mají často celé své vlastní panteony. Například, mimo Moradina obsahují trpasličí bohové Moradinovu ženu Beronaru Stříbřilovou a řadu dalších bohů, jež jsou považovaní za jejich děti a praděti: Abathor, Dugmaren Bystrohal, Dumatoin, Gorm Gultyn, Haela Bystrosečná, Klangedin Stříbrovous, Martamor Dhuin, Sharindlar, Tard Harr a Vergadain. Jednotlivé klany a trpasličí království mohou ctít některé, všechny, nebo žádné z těchto božstev a některé klany mají ještě jiné bohy, jež nejsou cizincům známi (nebo je znají pod jinými jmény).

**Božstva Zapomenutých říší**  

| Božstvo | Přesvědčení | Doporučené domény | Symbol|
| --- | --- | --- | --- |
| Auril, bohyně zimy | NZ | Bouře, Příroda | Šesticípá sněhová vločka |
| Amberlie, bohyně moře | ChZ | Bouře | Dvě vlny, 1 zakroucená doleva a 2. doprava |
| Azuth, bůh kouzelníků | ZkN | Znalost | Levá ruka ukazující vzhůru, s nastíněným ohněm |
| Baal, bůh vraždy | NZ | Smrt | Lebka obklopená prstencem krvavých kapek |
| Bane, bůh tyranie | ZkZ | Válka | Vztyčená černá pravá ruka zaťatá v pěst |
| Bešaba, bohyně neštěstí | ChZ | Šalba | Černé parohy |
| Cyrik, bůh lží | ChZ | Šalba | Bílá lebka bez čelisti na černých či fialových slunečních paprscích |
| Deneir, bůh psaní | ND | Znalost | Zapálená svíčka nad otevřeným okem |
| Eldath, bohyně míru | ND | Příroda, Život | Vodopád řítící se do klidného jezírka |
| Gond, bůh řemesla | N | Znalost | Ozubené kolo se čtyřmi paprsky |
| Helm, bůh ochrany | ZkN | Světlo, Život | Zírající oko na vztyčené levé rukavici |
| Ilmater, bůh vytrvalosti | ZkD | Život | Ruce sepnuté v zápěstí červeným provázkem |
| Kelemvor, bůh mrtvých | ZkN | Smrt | Vztyčená kostěná paže držící vyvážené váhy |
| Lathander, bůh narození a obnovy | ND | Světlo, Život | Cesta táhnoucí se do východu slunce |
| Leira, bohyně iluze | ChN | Šalba | Trojúhelník s vírem mlhy směřující cípem dolů |
| Lira, bohyně radosti | ChD | Život | Trojúhelník ze tří šesticípých hvězd |
| Loviatar, bohyně bolesti | ZkZ | Smrt | Devítiocasý ostnatý bič | 
| Malar, bůh lovu | ChZ | Příroda | Ruka s drápy |
| Maska, bůh zlodějů | ChN | Šalba | Černá maska |
| Mielika, bohyně hvozdů | ND | Příroda | Hlava jednorožce
| Milil, bůh poezie a zpěvu | ND | Světlo | Pětistrunná harfa z listí
| Myrkul, bůh smrti | NZ | Smrt | Bílá lidská lebka |
| Mystra, bohyně magie | ND | Znalost | Kruh sedmi nebo devíti hvězd obklopující proudící červenou mlhu, nebo jediná hvězda |
| Oghma, bůh znalostí | N | Znalost | Prázdný svitek |
| Savras, bůh věštění a osudu | ZkN | Znalost | Křišťálová koule obsahující mnoho druhů očí |
| Selûna, bohyně luny | ChD | Znalost, Život | Pár očí obklopený sedmi hvězdami |
| Silvanus, bůh divoké přírody | N | Příroda | Dubový list |
| Suna, bohyně lásky a krásy | ChD | Světlo, Život | Tvář krásné rudovlasé ženy |
| Šántí, bohyně zemědělství | ND | Život | Snop obilí, nebo kvetoucí růže na obilí |
| Šar, bohyně tmy a ztráty | NZ | Smrt, Šalba | Černý kotouč s fialovým lemem |
| Talona, bohyně nemoci a jedu | ChZ | Smrt | Tři slzy na trojúhelníku |
| Talos, bůh bouřek | ChZ | Bouře | Tři blesky vyzařující z ústředního bodu |
| Tempus, bůh války | N | Válka | Vztyčený ohnivý meč |
| Torm, bůh odvahy a sebeobětování | ZkD | Válka | Bílá pravá rukavice |
| Tymora, bohyně štěstí | ChD | Šalba | Mince lícem nahoru |
| Tyr, bůh spravedlnosti | ZkD | Válka | Vyvážené váhy spočívající na válečném kladivu |
| Vaukén, bohyně obchodu | N | Šalba, Znalost | Vztyčená mince s levým profilem Vaukén |

**Božstva Greyhawku**

| Božstvo | Přesvědčení | Doporučené domény | Symbol |
| --- | --- | --- | --- |
| Beorie, bohyně přírody | N | Příroda | Zelený kotouč |
| Bokob, bůh magie | N | Znalost | Oko v pentagramu |
| Celestian, bůh hvězd a poutníků | N | Znalost | Oblouk sedmi hvězd v kruhu |
| Dálnamíl, bůh obzorů a cestování | ND | Šalba, Znalost | Kruh přeškrtnutý zaoblenou horizontální čárou |
| Elonna, bohyně lesů | ND | Příroda, Život | Roh jednorožce |
| Erzynul, bůh závisti a zabíjení | ChZ | Válka | Kapka krve |
| Foltus, bůh světla a práva | ZkD | Světlo | Stříbrné slunce či úplněk částečně zastíněný půlměsícem |
| Hextor, bůh války a sváru | ZkZ | Válka | Šest šípů v rukavici s hroty mířícími dolů |
| Hieroneus, bůh rytířství a chrabrosti | ZkD | Válka | Blesk |
| Incabulos, bůh moru a hladu | NZ | Smrt | Plazí oko s vodorovným kosočtvercem |
| Istus, bohyně osudu | N | Znalost | Tkalcovské vřeteno se třemi šňůrami |
| Iuz, bůh bolesti a útisku | ChZ | Smrt | Rozšklebená lidská lebka |
| Kord, bůh atletiky a sportu | ChD | Bouře, Válka | Čtyři kopí a čtyři palcáty vycházející ze středového bodu |
| Nerul, bůh smrti | NZ | Smrt | Lebka se srpem, nebo kosou |
| Obad-Hai, bůh přírody | N | Příroda | Dubový list a žalud |
| Olidamara, bůh hýření | ChN | Šalba | Smějící se maska |
| Pelor, bůh slunce a léčení | ND | Světlo, Život | Slunce |
| Rališaz, bůh neštěstí a šílenství | ChN | Šalba | Tři věštecké kosti |
| Rao, bůh míru a rozumu | ZkD | Znalost | Bílé srdce |
| Sv. Gisbert, bůh soudnosti a horlivosti | ZkN | Znalost | Kruh ve středu hvězdicovitých čar |
| Tarizdun, bůh věčné temnoty | ChZ | Šalba | Tmavá spirála nebo převrácený zikkurat |
| Tritereon, bůh svobody a odplaty | ChD | Válka | Triskelion |
| Ulá, bohyně kopců a hor | ZkD | Válka, Život | Hora s kruhem v jejím srdci |
| Vekna, bůh zlých tajemství | NZ | Znalost | Ruka s okem v dlani |
| Vey Jas, bohyně magie a smrti | ZkN | Smrt, Znalost | Červená lebka před ohnivou koulí |
  
**Božstva Dragonlance**
  
| Dobří bohové  |Přesvědčení | Doporučené domény | Symbol |
| --- | --- | --- | --- |
| Paladin, bůh vládců a strážců | ZkD | Válka | Stříbrný trojúhelník |
| Branchala, bůh hudby | ND | Světlo | Bardova harfa |
| Habakuk, bůh zvířecího života a moře | ND | Bouře, příroda | Modrý pták |
| Kiri-Jolit, bůh cti a války | ZkD | Válka | Rohy bizona |
| Majere, bůh meditace a pořádku | ZkD | Znalost | Měděný pavouk |
| Mišakal, bohyně léčení | ZkD | Znalost, Život | Modrý znak nekonečna |
| Solinár, bůh dobré magie | ZkD | žádní klerici | Bílý kruh či koule |

| Neutrální bohové | Přesvědčení | Doporučené domény | Symbol
| --- | --- | --- | --- |
| Gilean, bůh znalostí | N | Znalost | Otevřená kniha |
| Chislev, bohyně přírody | N | Příroda | Péro |
| Reorx, bůh řemesel | N | Znalost | Kovářské kladivo |
| Šinare, bohyně bohatství a obchodu | N | Šalba, Znalost | Křídlo gryfa |
| Sirrion, bůh ohně a změny | N | Příroda | Vícebarevný oheň |
| Zivilyn, bůh moudrosti | N | Znalost | Velký zelený či zlatý strom |
| Lunitár, bohyně neutrální magie | N | žádní klerici | Rudný kruh či koule |

| Zlí bohové | Přesvědčení | Doporučené domény | Symbol |
| --- | --- | --- | --- |
| Takhisis, bohyně noci a nenávisti | ZkZ | Smrt | Černý srp |
| Chemoš, bůh nertvých | ZkZ | Smrt | Žlutá lebka |
| Hidukel, bůh lží a chamtivosti | ChZ | Šalba | Stržené obchodnické váhy |
| Morgion, bůh nemocí a utajení | NZ | Smrt | Kapuce s dvěma rudýma očima |
| Sargonas, bůh pomsty a ohně | ZkZ | Válka | Stylizovaný rudý kondor |
| Zeboim, bohyně moře a bouřek | ChZ | Bouře | Želví krunýř |
| Nuitár, bůh zlé magie | ZkZ | žádní klerici | Černý kruh či koule |
  
**Božstva Eberronu**

| Svrchovaný dvůr | Přesvědčení | Doporučené domény | Symbol |
| --- | --- | --- | --- |
| Arawai, bohyně plodnosti | ND | Příroda, Život | Svazek pšenice svázaný zelenou stuhou |
| Aureon, bůh práva a znalostí | ZkN | Znalost | Otevřená rukověť |
| Balinor, bůh zvířat a lovu | N | Příroda, Život | Paroží |
| Boldrei, bohyně společenství a domova | ZkD | Život | Oheň v kamenném krbu |
| Dol Arah, bohyně slunečního světa a cti | ZkD | Světlo, Válka | Vycházející slunce |
| Dol Dorn, bůh síly paží | ChD | Válka | Dlouhý meč zkřížený přes štít | 
| Kol Koran, bůh obchodu a bohatství | N | Šalba | Devítiúhelná zlatá mince |
| Oladra, bohyně štěstí | ND | Šalba, Život | Domino |
| Onatar, bůh řemesel | ND | Znalost | Zkřížené kladivo a kleště |

| Temná šestka | Přesvědčení | Doporučené domény | Symbol |
| --- | --- | --- | --- |
| Cestovatel, bůh chaosu a změny | ChN | Šalba, Znalost | Čtyři zkřížené kosti popsané runami |
| Hlídač, bůh chamtivosti a smrti | NZ | Smrt | Dračí kámen ve tvaru tesáku | 
| Požírač, bůh hněvu přírody | NZ | Bouře | Hromádka pěti špičatých kostí |
| Stín, bůh temné magie | ChZ | Znalost | Obsidiánová věž |
| Výsměch, bůh násilí a zrady | NZ | Válka | Pět krví pokropených nástrojů |
| Zběsilost, bohyně hněvu a šílenství | NZ | Válka | Okřídlený šarkan s ženskou hlavou a horní půlkou těla |

| Ostatní víry Eberronu | Přesvědčení | Doporučené domény | Symbol |
| --- | --- | --- | --- |
| Stříbrný plamen, bůh ochrany a dobra | ZkD | Světlo, Válka, Život | Plamen nakreslený na stříbře, nebo vylisovaný ze stříbra |
| Krev Vola, filozofie nesmrtelnosti a nemrtvosti | ZkN | Smrt, Život | Stylizovaná dračí lebka na rudém drahokamu ve tvaru kapky |
| Kulty Podzemního draka, božstva šílenství | NZ | Šalba | Různé |
| Cesta světla, filozofie světla a sebezdokonalování | ZkN | Světlo, Život | Třpytivý křišťál |
| Nehynoucí dvůr, elfí předci | ND | Znalost, Život | Různé |
| Duše minulosti, elfí předci | ChD | Válka | Různé |

**Nelidská božstva**

| Božstvo | Přesvědčení | Doporučené domény | Symbol |
| --- | --- | --- | --- |
| Bahamut, dračí bůh dobra | ZkD | Válka, Život | Dračí hlava z profilu |
| Blibdúlpúlp, bohyně kuo-toaů | NZ | Smrt | Humří hlava nebo černá perla |
| Corellon Laretian, elfí bůh umění a magie | ChD | Světlo | Čtvrť měsíce nebo svit hvězdy |
| Sashelas, elfí bůh moře | ChD | Bouře, Příroda | Delfín |
| Eadro, bůh moře mořského lidu | N | Bouře, Příroda | Náčrtek spirály |
| Garl Zlatatřpyt, gnómský bůh šalby a nástrah | ZkD | Šalba | Valoun zlata |
| Grolantor, bůh války kopcových obrů | ChZ | Válka | Dřevěný kyj |
| Grúmš, orčí bůh bouřek a války | ChZ | Šalba, Válka | Oko bez víčka |
| Hrugek, gobří bůh násilí | ChZ | Válka | Kropáč |
| Kurtulmak, koboldí bůh války a hornictví | ZkZ | Válka | Lebka gnóma |
| Laogzed, troglodytí bůh hladu | ChZ | Smrt | Obrázek ještěřího/ropušího boha |
| Lolth, drowí bohyně pavouků | ChZ | Šalba | Pavouk |
| Maglubiyet, skřetí bůh války | ZkZ | Válka | Krvavá sekera |
| Moradin, trpasličí bůh stvoření | ZkD | Znalost | Kladivo a kovadlina |
| Rillifan Rallatil, bůh přírody lesních elfů | ChD  |Příroda | Dub |
| Sehanine Půlluna, elfí bohyně měsíce | ChD | Znalost | Srpek měsíce |
| Sekolah, sahuaginský bůh lovu | ZkZ | Bouře, Příroda | Žralok |
| Semuanyj, bůh přežití ještěrců | N | Život | Vejce |
| Skerit, bůh přírody kentaurů a satyrů | N | Příroda | Dub rostoucí z žaludu |
| Skoraeus, bůh kamenných obrů a umění | N | Znalost | Krápník |
| Surtr, bůh ohnivých obrů a řemesel | ZkZ | Válka, Znalost | Ohnivý meč |
| Trym, bůh ledových obrů a síly | ChZ | Válka | Bílá dvoubřitá sekera |
| Tiamat, dračí bohyně zla | ZkZ | Šalba | Dračí hlava se škrábancem od pěti drápů |
| Jondala, hobití bohyně plodnosti a ochrany | ZkD | Život | Štít |

### Panteony historické fantasy
  
Egyptské, keltské, řecké a severské panteony jsou fantasy interpretacemi historických náboženství starověku našeho světa. Obsahují božstva, která jsou nejvhodnější pro použití ve hře D&D. Jsou oprostěna od svého historického kontextu ve skutečném světě a sdružena do panteonů pro potřeby hry.
  
#### Keltský panteon
  
Říká se, že v srdci každé duše číhá něco divokého. V místě, které vzruší noční zakejhání hus, šepot větru v sosnách, nečekaně červené jmelí dubu — a v tomto místě sídlí keltští bohové. Pochází z říčky a potoku, jejich moc je dána silou dubu a krásou lesů a širých vřesovišť. Když se první lesník opovážil dát jméno tváři, kterou spatřil v kmeni stromu nebo v zurčení říčky, vznikli tito bohové.
  
Keltským bohům slouží druidi stejně jako klerici, neboť tito bohové jsou úzce spjatí se silami přírody, kterou druidové ctí.
  
#### Řecký panteon
  
Bohové Olympu dávají o sobě vědět jemnými vlnami omývajícími břehy a burácením hromů mezi mračny zahalujícími vrcholy hor. Husté lesy plné kanců a spálené, olivami pokryté svahy hor svědčí o jejich průchodu. Každý aspekt přírody je odezvou jejich přítomnosti a oni si udělali místo i lidských srdcích.
  
#### Egyptský panteon
  
Tito bohové jsou mladou dynastií dávné božské rodiny. Dědicové, kteří vládnou vesmíru a udržuj božský princip Ma'at — základní řád pravdy, spravedlnosti, zákona a pořádku, který dává bohy, smrtelné faraony a obyčejné muže a ženy na jejich logické a oprávněné místo ve vesmíru.
  
Egyptský panteon je neobvyklý tím, že má tři bohy s různým přesvědčením s doménou Smrt. Anup je zákonně neutrální bůh posmrtného života, který soudí mrtvé duše. Osiris je chaoticky zlý bůh vraždy, který je slavný hlavně tím, že zabil svého bratra. Neftys je chaoticky dobrá bohyně truchlení. I když většina kleriků domény Smrt (která je v *Průvodci Pána jeskyně*) jsou ničemné postavy, tak klerici, kteří slouží Anupovi nebo Neftys nemusí být takoví.
 
#### Severský panteon
  
Tam, kde země klesá ze zasněžených hor do ledových fjordů dole, kde se vynáší na pláž dlouhé čluny, kde na jaře odtékají ledovce, aby se vždy na podzim zas vrátily — to je země Vikingů, domov severského panteonu. Je to brutální klima, které vyžaduje brutální život. Válečníci této země se museli přizpůsobit drsným podmínkám, aby přežili, ale nijak zvlášť je to nezkřivilo. Vzhledem k tomu, že kvůli jídlu a bohatství museli podnikat nájezdy, je pozoruhodné, jak dobře se s tím tito smrtelníci vypořádali. Jejich moc odráží, jak moc tito válečníci potřebovali silné vedení a ráznou akci. Proto viděli svá božstva v každém ohybu řeky, slyšeli je v zadunění hromu a hukotu ledovců a cítili je v kouři hořícího dlouhého domu.
  
Severský panteon obsahuje dvě hlavní rodiny, Ásy (božstva války a osudu) a Vány (bohy plodnosti a blahobytu). Kdysi byly tyto dvě rodiny nepřáteli, ale nyní úzce spolupracují proti společným nepřátelům, obrům (včetně bohů Surtra a Tryma). Bohové v různých rodinách občas překrývají své sféry zájmu, podobně jako bohové Greyhawku: například Frey (z Vánů) a Odur (z Ásů) jsou oba spojováni se sluncem.
  
**Keltská božstva**
  
| Božstvo | Přesvědčení | Doporučené domény | Symbol |
| --- | --- | --- | --- |
| Dagda, bůh počasí a úrody | ChD | Příroda, Šalba | Bublající kotel nebo štít |
| Arawn, bůh života a smrti | NZ | Smrt, Život | Černá hvězda na šedém pozadí |
| Belenus, bůh slunce, světla a tepla | ND | Světlo | Sluneční kotouč a menhiry |
| Brigantia, bohyně řek a dobytka | ND | Život | Lávka |
| Diancecht, bůh lékařství a léčení | ZkD | Život | Zkřížené větve dubu a jmelí |
| Dunatis, bůh hor a vrcholů | N | Příroda | Vrchol hory s rudým sluncem těsně nad ním |
| Goibhniu, bůh kovářů a léčení | ND | Znalost, Život | Obří palice nad mečem |
| Lugh, bůh umění, cestování a obchodu | ChN | Znalost, Život | Pár dlouhých rukou |
| Manannan mac Lir, bůh oceánů a mořských tvorů | ZkN | Bouře, Příroda | Vlna bílé vody na zelené |
| Math Mathonwy, bůh magie | NZ | Znalost | Hůl |
| Morrígan, bohyně bitev | ChZ | Válka | Dvě zkřížená kopí |
| Nuada, bůh války a válečníků | N | Válka | Stříbrná ruka na černém pozadí |
| Oghma, bůh řeči a psaní | ND | Znalost | Rozvinutý svitek |
| Silvanus, bůh přírody a hvozdů | N | Příroda | Letní dub |
  
**Řecká božstva**

| Božstvo | Přesvědčení | Doporučené domény | Symbol |
| --- | --- | --- | --- |
| Zeus, bůh oblohy, vládce bohů | N | Bouře | Pěst plná blesků |
| Afrodita, bohyně lásky a krásy | ChD | Světlo | Ulita |
| Apollón, bůh světla, hudby a léčení | ChD | Světlo, Znalost, Život | Lyra |
| Arés, bůh války a sváru | ChZ | Válka | Kopí | 
| Artemis, bohyně lovu a rození dětí | ND | Příroda, Život | Luk a šíp na měsíčním kotouči |
| Athéna, bohyně moudrosti a civilizace | ZkD | Válka, Znalost | Sova |
| Démétér, bohyně zemědělství | ND | Život | Hlava kobyly |
| Dionýsos, bůh veselí a vína | ChN | Život | Thyrsos (hůl ovinutá břečťanem) |
| Hádés, bůh podsvětí | ZkZ | Smrt | Černý beran |
| Hekalé, bohyně magie a měsíce | ChZ | Šalba, Znalost | Zapadající měsíc |
| Héfaistos, bůh kovářství a řemesel | ND | Znalost | Kladivo a kovadlina |
| Héra, bohyně manželství a intrik | ChN | Šalba | Vějíř z pavích per |
| Héraklés, bůh síly a dobrodružství | ChD | Bouře, Válka | Lví hlava |
| Hermés, bůh cestování a obchodu | ChD | Šalba | Hermova hůl (okřídlená hůl a hadi) |
| Hestiá, bohyně domova a rodiny | ND | Život | Krb |
| Níké, bohyně vítězství | ZkN | Válka | Okřídlená žena |
| Pan, bůh přírody | ChN | Příroda | Syrinx (Panova flétna) |
| Poseidón, bůh moře a zemětřesení | ChN | Bouře | Trojzubec |
| Týché, bohyně štěstí | N | Šalba | Rudý pentagram |

**Egyptská božstva**

| Božstvo | Přesvědčení | Doporučené domény | Symbol |
| --- | --- | --- | --- |
| Re, bůh slunce, vládce bohů | ZkD | Světlo, Život | Sluneční kotouč obtočený hadem |
| Anup, bůh soudu a smrti | ZkN | Smrt | Černý šakal |
| Apop, bůh zla, ohně a hadů | NZ | Šalba | Ohnivý had |
| Bastet, bohyně koček a pomsty | ChD | Válka | Kočka |
| Bes, bůh štěstí a hudby | ChN | Šalba | Obrázek znetvořeného božstva |
| Eset, bohyně plodnosti a magie | ND | Znalost, Život | Anch a hvězda |
| Hathor, bohyně lásky, hudba a mateřství | ND | Světlo, Život | Rohatá kraví hlava s měsíčním kotoučem |
| Imhotep, bůh řemesel a lékařství | ND | Znalost | Stupňovitá pyramida |
| Neftys, bohyně smrti a žalu | ChD | Smrt | Rohy kolem měsíčního kotouče |
| Ptah, bůh řemesel, znalostí a tajemství | ZkN | Znalost | Býk |
| Sobek, bůh vody a krokodýlů | ZkZ | Bouře, Příroda | Krokodýlí hlava s rohy a chocholem |
| Sutech, bůh temnoty a pouštních bouří | ChZ | Bouře, Šalba, Smrt | Svinutá kobra |
| Thovt, bůh znalosti a moudrosti | N | Znalost | Ibis |
| Usir, bůh přírody a podsvětí | ZkD | Příroda, Život | Hák a řemdih |

**Severská božstva**

| Božstvo | Přesvědčení | Doporučené domény | Symbol |
| --- | --- | --- | --- |
| Ódin, bůh znalostí a války | ND | Válka, Znalost | Sledující modré oči |
| Aegir, bůh moře a bouří | NZ | Bouře | Divoké mořské vlny |
| Baldr, bůh krásy a poezie | ND | Světlo, Život | Stříbrný pohár pokrytý drahokamy |
| Forseti, bůh spravedlnosti a práva | N | Světlo | Hlava vousatého muže |
| Frey, bůh plodnosti a slunce | ND | Světlo, Život | Ledově modrý obouruční meč |
| Freya, bohyně plodnosti a lásky | ND | Život | Sokol |
| Frigg, bohyně narození a plodnosti | N | Světlo, Život | Kočka |
| Heimdall, bůh bdělosti a věrnosti | ZkD | Světlo, Válka | Zakroucený hudební roh |
| Hel, bohyně podsvětí | NZ | Smrt | Ženská tvář s jednou stranou v rozkladu |
| Hermód, bůh štěstí | ChN | Šalba | Okřídlený svitek |
| Loki, bůh zlodějů a šalby | ChZ | Šalba | Plamen |
| Njörd, bůh moře a větru | ND | Bouře, Příroda | Zlatá mince |
| Odur, bůh světla a slunce | ChD | Světlo | Sluneční kotouč |
| Sif, bohyně války | ChD | Válka | Zdvižený meč |
| Skadi, bůh země a hor | N | Příroda | Vrchol hory |
| Surtr, bůh ohnivých obrů a války | ZkZ | Válka | Ohnivý meč |
| Thór, bůh bouřek a hromu | ChD | Bouře, Válka | Kladivo |
| Thrym, bůh ohnivých obrů a chladu | ChZ | Válka | Bílá dvoubřitá sekera |
| Týr, bůh odvahy a strategie | ZkN | Válka, Znalost | Meč |
| Ull, bůh lovu a zimy | ChN | Příroda | Dlouhý luk |
<!--stackedit_data:
eyJoaXN0b3J5IjpbLTE5MTk0Mzg0NzAsLTI0MTk5MTYxMF19
-->